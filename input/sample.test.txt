
وی اظهار داشت: همراهی مردم در ماندن در خانه و حضور نیافتن در اماکن عمومی باید پایدار باشد تا اقدامات انجام شده هدر نرود زیرا راهی جز این نداریم و اگر همه بتوانیم به توصیه‌های بهداشتی اهمیت دهیم و از هم فاصله بگیریم و در مکان‌های پرجمعیت حاضر نشویم و در خانه بمانیم می‌توان همه گیری را کنترل کرد.
معاون بهداشتی دانشگاه علوم پزشکی استان قزوین یادآور شد: اگر این همراهی نباشد و حتی افراد کمی به توصیه‌های بهداشتی عمل نکنند و زندگی عادی داشته باشند می‌توانند ناقل بیماری بوده و موجب شوند این بیماری طولانی شده و هزینه‌های زیادی به دولت و مردم تحمیل شود.
وی اضافه کرد: اگر توصیه‌های بهداشتی و ایمنی را جدی نگیریم پیامدهای فرهنگی خواهد داشت لذا درخواست می‌کنیم شهروندان از خانه خارج نشوند، دید و بازدید عید نروند، برای سیزده بدر از خانه خارج نشوند تا از انتقال و چرخه ویروس جلوگیری کنیم.
نجاری تاکید کرد: راهکار کنترل ویروس این است که میزبان انسانی نداشته باشد برای این کار باید چرخه انتقال قطع شود و راهکار اساسی آن حفظ فاصله‌های اجتماعی است و اگر این رخ دهد می‌توانیم به هدف برسیم و شیوع ویروس را کنترل کنیم.
آمار بیماران کرونا در استان قزوین کاهش نیافته است
نجاری اظهار داشت: آنچه در حال حاضر رخ داده این که آمار بیماران بستری ناشی از ویروس کرونا در استان کاهش پیدا نکرده البته نوسان داریم اما هنوز در تعداد ۳۵۰ نفر هفته قبل هستیم که نگران کننده است و ما باید وارد شیب نزولی شویم تا بگوییم اقدامات مؤثر بوده است.

 وی بیان کرد: اقدامات مؤثر مردم در شرایطی در حوزه بهداشتی مشخص می‌شود که شاهد شیب کاهشی ابتلاء به ویروس کرونا باشیم اما متأسفانه هنوز بیماری نزولی نیست.
نجاری گفت: این در حالی است که کادر درمانی، پزشکی و پرستاری با به خطر انداختن جان خود از روز اول مشاهده ویروس در استان با حضور در بیمارستانها و مراکز درمانی با روحیه‌ای مثال زدنی و مجاهدانه برای بهبود بیماران تلاش می‌کنند و اطلاع رسانی و توصیه‌ها از سوی ر سانه ملی و خبرگزاری‌ها و فضاهای مجازی هم به میزان کافی بوده و از سوی دانشگاه علوم پزشکی هم بخوبی اطلاع رسانی شده تا شهروندان در جریان فعالیت‌ها و توصیه‌ها قرار گیرند.
مردم در منزل بمانند شیب بیماری نزولی می‌شود
معاون بهداشتی دانشگاه علوم پزشکی استان قزوین اظهار داشت: اگر همه مردم احساس مسئولیت و خطر کرده و در منزل بمانند و توصیه‌های بهداشتی را جدی بگیرند می‌توان امیدوار بود این شیب رخ دهد و در نیمه دوم فروردین شاهد کاهش بیماری باشیم.
نجاری گفت: در حال حاضر حدود ۳۵۵ بیمار بستری داریم که به طور میانگین روزانه ۵ تا ۷ نفر بستری و همین تعداد نیز بهبود یافته و مرخص می‌شوند و حدد ۵۰ درصد بهبود پیدا می‌کنند.

بهترین همکاری با کادر درمانی ماندن در خانه است
وی در پاسخ به این سوال که بهترین راه کمک به کادر درمانی در این شرایط چیست اظهار داشت: اگر به مراکز درمانی بدون دلیل مراجعه نکنیم مهمترین گام در همراهی با کادر درمانی و کنترل ویروس برداشته شده است زیراز کادر درمانی ما بسیار محدود و کارها بسیار گسترده است.
نجاری تصریح کرد: در حال حاضر میزان فعالیت کادر پزشکی بیش از حد افزایش یافته و با خستگی و نگرانی همراه است هر چند این وضعیت مدیریت شده اما کادر درمانی ما نیازمند ریکاوری و رفع خستگی و کسب انرژی برای ادامه خدمت است و باید این افراد را حفظ کنیم تا خدمت رسانی تداوم یابد و مردم با ماندن در منزل می‌توانند به ما کمک کنند.
معاون بهداشتی دانشگاه علوم پزشکی استان قزوین اظهار داشت: البته ما امکانات لازم را مهیا می‌کنیم اما فقط ما نیستیم که قادریم این فضا را مهیا کنیم و همه همت ما این است که نیروهای درمانی حفظ شود و اگر ورودی را کم کنیم و با کادر پزشکی را کم کنیم در دراز مدت این پیک شیوع و میزان شیوع را پهن کنیم.
وی تصریح کرد: باید اجازه دهیم کادر درمانی بیمارستانها با حداکثر ظرفیت در خدمت شهروندان و بیماران باشند و سرویس دهی کنند اما اگر مراجعات بیش از حد باشد هم خستگی کادر درمانی بیشتر می‌شود و هم امکانات و منابع کاهش یافته و مشکلات افزایش می‌یابد.

نجاری افزود: تمام کادر درمانی در خدمت مردم هستیم و خیلی‌ها فرصت استراحت پیدا نمی‌کنند و ما با رعایت مسائل بهداشتی باید امکان استراحت را به این کادر بدهیم.
وی اظهار داشت: در برخی روزهای ابتدای شیوع ویروس و پیک بحران بیماری با کمبودهایی مواجه بودیم اما الان با کمک وزارت بهداشت و استان و خیرین و نیروهای بسیجی، سپاهی و امکانات مدیریت شده با مشکلات کمتری مواجهیم و همه نیروها به تجهیزات لازم مجهز شده اند.
معاون بهداشتی دانشگاه علوم پزشکی استان قزوین یادآور شد: مهمترین نگرانی ما این است که بتوانیم این چرخه انتقال بیماری را قطع و آن را کنترل کنیم و راه آن حفظ فاصله اجتماعی است زیرا در همه دنیا از یک سیاست پیروی می‌کنند و برخی با قرنطینه و برخی کشورها با حفظ مردم در منزل این کار را انجام می‌دهند هر چند باید متناسب با فرهنگ و آداب و رسوم و معاشرت‌های اجتماعی تصمیم گرفت و طرح را اجرا کرد.
وی اضافه کرد: مجموعه دانشگاه ۶۵۰۰ نفر نیرو داریم و ۲۵۰۰ نفر در بخش معاونت بهداشتی و درمانی و حدود ۷۰ درصد نیروهای دانشگاه برای مقابله با بیماری در خدمت شهروندان هستند.
اسپوتنیک - بیماری همه گیر کرونا ویروس «کووید-۱۹» نه تنها آزمایشی برای حوزه های بشردوستانه و پزشکی هر کشوری است، بلکه محکی برای  روابط سیاسی بین کشورها بوده است. ایران، به محض تبدیل شدن به مرکز ثانویه عفونت کرونا ویروس در خاورمیانه، از سوی شرکای معاهدات بین المللی با خیانت دیگری روبرو شد؛ همه کشورها حتی در مواجهه با اپیدمی جهانی وفادار به تعهدات خود نبودند.
اما کرونا ویروس آجیل دوستی ایران و فدراسیون روسیه را جدا نکرد، معلوم شد که آجیل برای این کار خیلی بادوام است.
اسپوتنیک: از اواخر فوریه ایران بعد از چین تبدیل به دومین کشور در جهان و اولین کشور در خاورمیانه شد که اپیسنتر شیوع ویروس کرونا نام گرفت. این ویروس جان تقریبا دو هزار نفر را و از جمله شخصیتهای بارز سیاسی را در کشور گرفته است. هر ده دقیقه در ایران از این ویروس یک ایرانی فوت می کند. آقای محمد جواد ظریف اعلام کرده که همانا تحریم های یکجانبه آمریکا هستند که هر ساعت شهروندان ایرانی را در شرایط اپیدمی می کشد، اما ایالات متحده به کشتن شهروندان ایرانی افتخار می کند. نظامیان ایرانی و افرادی که طرفدار این گزینه هستند که «کووید-۲۰۱۹» به صورت اتفاقی وارد ایران نشده است، معتقدند که این سلاح بیولوژیکی ایالات متحده و اسرائیل است. آیا شما این نقطه نظر را قبول دارید؟ آیا ویروس کرونا، اسلحه بیولوژیکی ایالات متحده آمریکا علیه ایران است؟
کاظم جلالی: همانطور که مقام معظم رهبری اعلام کردند این تهمتی است که به ایالات متحده وارد شده است و آنها می بایست در این خصوص پاسخگو باشند. اما با توجه به تشدید تحریم ها به ویژه تحریم های پزشکی اقدام ایالات متحده قطعا یک تروریسم پزشکی بر علیه ملت ایران است.
 
اسپوتنیک: وزارت امور خارجه ایران یک کمپین بین المللی را راه انداخته که همه را به مجبور کردن دولت ترامپ برای برداشتن تحریم های یکجانبه آمریکا علیه ایران در شرایط اپیدمی کرونا فرا می خواند. چه نتایجی را ایران در نظر دارد تا از این کمپین به دست آورد؟ 
کاظم جلالی: انتظار از این کمپین رساندن صدای مظلومت ملت ایران و رنج مضاعفی است که مردم ایران از ناحیه تحریم ها و کرونا متحمل می شوند به گوش تمامی مردم جهان می باشد.
این یک پویش مردمی است و هدف آن روشنگری افکار عمومی نسبت به جنایت ها و تروریسم پزشکی آمریکا است و انتظار داریم که تمامی کشورها، سازمان های بین المللی و مردم جهان به این پویش پیوسته و همگی در جهت رفع این تحریم ها اقدامات عملی را صورت دهند.
اسپوتنیک: چرا اروپایی ها که بسیاری از آنان عضو شورای امنیت سازمان ملل می باشند، نمی توانند مثل چین و روسیه تحریم های یکجانبه ایالات متحده را رد کنند و به صورت مستقیم به ایران کمک کنند؟
کاظم جلالی: متاسفانه بسیاری از کشورهای اروپایی چنین موضع غیر فعالانه ای در خصوص تحریم های ایالات متحده دارند. دلیل آن همان علتی است که بر مبنای آن کشورهای اروپایی نتوانستند در مقابل خروج آمریکا از برجام واکنش مناسبی را نشان دهند.
اسپوتنیک: فدراسیون روسیه در بین اولین کشورهایی قرار گرفت که به کمک ایران در مبارزه با ویروس کرونا آمد. لطفا برای ما مفصل تر بگویید که در چه حجمی و توسط چه سازمان روسی این کمک ارائه شد؟ 
کاظم جلالی: نیازمندی های ایران برای مقابله با این بیماری از سوی وزارت امور خارجه و سایر دستگاغه های ذیربط از جمله وزارت بهداشت در اختیار کشورها و از جمله روسیه قرار گرفته است. این اقلام شامل ماسک پزشکی، دستگاه تنفس مصنوعی، گان پزشکی، داروهای موثر در درمان این بیماری، کیت تشخیص بیماری و ... بوده که کمک های روسیه شامل ۵۰۰ کیت تشخیص که برای ۵۰ هزار نفر قابل استفاده می باشند، بوده است.
اسپوتنیک: این کمک بنا به درخواست طرف ایرانی در اختیار ایران قرار گرفته یا با ابتکار عمل از مسیر رئیس جمهور روسیه؟ آیا این ابتکار مخالفانی را در ایران داشته؟ این نارضایتی به چه شکل عیان شد؟
کاظم جلالی: این کمک ها به ایران به دنبال افزایش شیوع بیماری کرونا در ایران صورت گرفت و دولت روسیه به دنبال درخواست های ایران از همه کشورها به منظور کمک برای مقابله با این ویروس، آمادگی خود را برای ارسال کمک های بیشتری اعلام نموده است. با توجه به بعد انسانی و انساندوستانه این موضوع طبیعتا همه مردم و همه کشورها از آنجایی که درگیر این بیماری هستند، تلاش خود را برای جلوگیری شیوع بیشتر و ریشه کن کردن آن معطوف می دارند. مردم ایران  در چنین شرایطی طبیعی است که از دوستان خود توقع بیشتری داشته باشند.

اسپوتنیک: با چه نهادها و سازمان های دولتی در فدراسیون روسیه شما در حال مذاکره در خصوص این موضوع می باشید؟ 
کاظم جلالی: همانطور که عرض شد دولت روسیه آمادگی خود را برای ارسال کمک های بیشتر اعلام کرده است و به دنبال آن این سفارت با سازمان ها و نهاد های ذیربط از جمله وزارت خارجه، آژانس فدرال حمایت از حقوق مصرف کنندگان که مسئولیت اصلی را در این موضوع بر عهده دارد و سایر نهادهای ذیربط تماس ها و گفتگوهایی انجام داده است.
اسپوتنیک: شما کمک های روسیه به ایران را به چه نحوی پخش می کنید؟
کاظم جلالی: این کمک ها در اختیار سازما نهای ذیربط همچون حلال احمر و وزارت بهداشت جهت پخش در سراسر ایران قرار می گیرد.
اسپوتنیک: روسیه و ایران از استفاده از دلار در معاملات دوجانبه سر باز زدند و دو سالی هست که از ارزهای ملی استفاده می کنند. شما در کانال تلگرامی خودتان خبر از افتتاح حساب جمع آوری کمک به ایران از طریق واریز پول به حسابی در بانک ایرانی- روسی «میربیزنس بانک»، دادید. این چه نوع جمع آوری کمک می باشد ؟ این کمک ها صرف چه اموری خواهند شد؟
کاظم جلالی: این حساب برای کمک همه شهروندان اعم از ایرانی و روسی چه در داخل روسیه و چه در سایر کشورها می تواند مورد استفاده قرار گیرد و طبیعتا منابع جمع آوری شده جهت هزینه برای تامین اقلامی که در بالا به آن اشاره شد، قرار خواهد گرفت.
اسپوتنیک: آیا در اینجا می توان گفت که روسیه در عمل و نه در حرف به ایران به صورت مستقیم کمک می کند و از هرگونه تهدید در خصوص نقض تحریم های یکجانبه ایالات متحده - بر خلاف قولهای اتحادیه اروپا در خصوص اینکه به ایران کمک مالی ارسال خواهد کرد - نمی ترسد؟
کاظم جلالی: دولت روسیه تا الآن همکاری های خوب و مناسبی را با ایران چه در عرصه های سیاسی، اقتصادی و فرهنگی داشته و همانطور که مستحضرید از روابط خوبی در تمامی زمینه ها با روسیه برخورداریم و دولت روسیه همواره حمایت های خود را از ایران و تلاش برای اجرای برجام انجام داده و در مورد تحریم های آمریکا بر علیه ایران خصوصا در شرایط کنونی با اتخاذ مواضع شدید بر علیه این تحریم ها، خواستار لغو آنها شده است.
اسپوتنیک: نمی توان از کنار بحث تولید واکسن عبور کرد. بسیاری از کشورهای به شکل فعالانه در حال کار بر روی تولید واکسن می باشند. آیا در ایران نیز در این خصوص فعالیتی صورت می گیرد؟ تجربه چه کشوری در اینجا برای ایران جالب است؟ و آیا ایران آمادگی دارد واکسن تولیدی خود را در اختیار کشورهای دیگر قرار دهد؟ در اختیار چین، روسیه، ایالات متحده؟
کاظم جلالی: بله. پژوهشکده های مختلفی در ایران از ابتدای شیوع این بیماری اقدام به تحقیق برای تولید واکسن و داروی قطعی این بیماری نموده اند و در حال حاضر نیز طبق اخباری که منتشر شده است به موفقیت های خوبی در این خصوص دست یافته اند. قطعا با توجه به بعد انسانی این بحران، جمهوری اسلامی ایران به حسب وظیفه انسانی و دینی خود از هرگونه کمکی به سایر کشورها و ملت ها دریغ نخواهد کرد.
اسپوتنیک: وضعیت ایرانیانی که در حال حاضر در روسیه هستن به چه شکل است؟ با احتساب اینکه محدودیتهایی بر پرواز های بین کشورهایمان اعمال شده و امکان به پایان رسیدن ویزا کاری و یا دانشجویی روسیه وجود دارد، چه کاری را شما برای آنها انجام می دهید ؟ چه کمک مشخصی را شما در اختیار آنها قرار می دهید؟ آیا مواردی وجود داشته که در بین شهروندان ایرانی که در روسیه حضور دارند درخواست کمک پزشکی به دلیل ابتلای به کرونا و یا قرنطینه از شما شده باشد؟ آیا ایرانیان با درخواست سازماندهی خروج از روسیه به ایران به شما مراجعه کرده اند؟ آیا چنین نوع درخواست هایی داشته اید؟
کاظم جلالی: خوشبختانه تا کنون موردی از ابتلای ایرانیان مقیم روسیه به ویروس کرونا گزارش نشده است و این سفارت حسب وظیفه خود اطلاع رسانی های لازم بر اساس دستورالعمل های دریافتی از مراجع ذیربط روسیه برای رعایت نکات بهداشتی را انجام داده. در بخش مراجعات کنسولی هم تمهیداتی را به منظور کاهش تردید و مراجعه حضوری افراد اندیشیده به نحوی که کلیه امور مربوط به ایرانیان در حال حاضر بصورت غیر حضوری و از طریق فضای مجازی صورت می گیرد و به همین منظور شماره های تماس 24 ساعته ای را برای پاسخگویی به سوالات و مشکلات معرفی نموده است. در خصوص عزیمت و رفت و آمد ایرانیان به ایران، تابع مقررات اعلام شده در این خصوص از طریق مراجع ذیربط روسیه می باشیم.
اسپوتنیک: یکی از مهمترین مشکلات بین المللی همچنان بحث حل و فصل شرایط در ادلب سوریه باقی مانده است. به نظر می رسید که کشورهای ضامن در حل و فصل مسئله سوریه همه چیز را حل و به توافق رسیده اند. اما در عمل اینگونه نیست. شما چه فکر می کنید، آیا توافقات مسکو توسط ترکیه رعایت نمی شوند؟ چه چیزی را در این خصوص ایران از طرف خود می تواند پیشنهاد کند؟
کاظم جلالی: مشکل ادلب، وجود گروه های تروریستی و افراطی است که از سراسر سوریه  به این مکان آمده و تجمع کرده اند. مبارزه با تروریست ها در تمام قطعنامه های سازمان ملل مورد تاکید قرار دارد ولی سختی کار در این جاست که آنها در میان مردم عادی پناه گرفته و از آنها  به عنوان سپر انسانی استفاده می کنند. مشکل دیگر این است که برخی کشورها و جهات خارجی به این تروریست ها ارتباط دارند و آنها را تغذیه می کنند و استفاده ابزاری از آنها دارند  - ایران در توافقات اخیر مسکو نبود ولی از توقف درگیری و آتش بس به عمل آمده استقبال کرده است.
ایران آمادگی دارد در قالب روند آستانه با روسیه و ترکیه درباره توافقات اخیر مسکو، چگونگی مبارزه با تروریست ها در ادلب، مشورت و تبادل نظر داشته باشد.
اسپوتنیک: اپیدمی ویروس کرونا و یکی از اثرات آن که از بین رفتن توافق اپک پلاس بود، بازار نفت را تحت تاثیر قرار دادند. و الان عربستان سعودی موضع بسیار سختی را اتخاذ کرده است دامپینگ قیمت نفت. آیا این دامپینگ از طریق عربستان سعودی مدت زیادی ادامه خواهد داشت؟ آیا می توان گفت که تعدادی از کشورها می توانند با هدف فشار بر ریاض متحد شوند و چیز جدیدی مشابه یک اپک جدید را ایجاد کنند؟ آیا ایران از چنین اتحادی حمایت خواهد کرد؟ روسیه بر خلاف عربستان سعودی اقدام به دامپینگ قیمت نفت نمی زند. در این زمینه ایران و روسیه متحد هستند یا اینکه کاملا هم متحد نیستند؟ و شما همکاری نفتی بین ایران و روسیه را به چه شکل می بینید؟
کاظم جلالی: کشورها براساس منافع ملی خود اقدام می کنند و می تواند به صورت شرکت در ائتلافها یا اتحادها و یا همگراییها نمود پیدا کند و یا راههای دیگری را انتخاب نمایند. دو کشور ایران و روسیه در بسیاری از زمینه ها اشتراک نظر دارند به همین خاطر نیز جناب آقای زنگنه وزیر نفت ایران چند بار با جناب آقای نواک وزیر انرژی روسیه هم دیدار نموده و هم تلفنی گفتگو نموده اند. اکنون نیز این دو کشور با رایزنی می توانند راه حل های مشترکی را برای توسعه همکاریهای نفتی بین دو کشور بیابند.
 ثبت نام و گرفتن اجازه دسترسی کاربران در وبسایت های "اسپوتنیک" از طریق حساب یا حساب های کاربری در شبکه های اجتماعی حاکی از قبول این مقررات خواهد بود. 
 کاربران ملزم هستند قوانین ملی و بین المللی را رعایت کنند. کاربران موظف هستند با دیگر شرکت کنندگان در بحث ها و خوانندگان محترمانه صحبت کنند. 
 مدیریت سایت حق دارد کامنت های نوشته شده به زبان های دیگر متفاوت با زبان سایت را حذف کند. 
 هرگونه کامنت درج شده درسایت های sputniknews.com به هر زبانی قابل تغییر است. 
 کامنت های کاربران در حالات زیر حذف می شود: 
 مدیریت حق دارد در صورت نقض این مقررات دسترسی کاربر به صفحه را مسدود کرده یا حساب کاربری وی را بدون اطلاع دهی از قبل، حذف کند. 
 کاربر می تواند با برقراری تماس با ناظمان از طریق پست الکترونیکی زیر پیشنهاد احیای حساب / آزاد کردن دسترسی را مطرح کند:  moderator.ir@sputniknews.com  
 نامه باید حاوی نکات زیر باشد: 
 اگر ناظمان احیای حساب کاربری / آزاد کردن دسترسی را ممکن تشخیص دهند، این کار انجام خواهد شد. 
در صورت نقض دوباره مقررات از جانب کاربر، دسترسی دیگر احیا نخواهد شد. برای برقراری تماس با گروه ناظمان به نشانی زیر نامه بنویسید:  moderator.ir@sputniknews.com
به گزارش خبرگزاری تسنیم از نکا، نقش گروه‌های جهادی و بسیجی در کنترل بحران‌ها بسیار حائز اهمیت بوده است. یکی از اقدامات موثر گروه‌های جهادی در دوران کرونایی مازندران، تامین اقلام و کالاهای بهداشتی برای مردم و مراکز درمانی است.
خبرنگار تسنیم با حضور در موکب گروه جهادی انصارالحسین شهرستان نکا که از مواکب فعال در ایام اربعین در مازندران برای خدمات رسانی به مردم بوده، رفته تا گوشه ای از خدمات این تلاشگران جهادگر و بسیجی که عمدتا از بانوان نکایی بوده را به تصویر بکشاند.
مشاهده ویدئو زیر بخشی از خدمات این ایثارگران عرصه سلامتی برای مقابله با ویروس منحوس کرونا در شرق مازندران است.

گزارش از رضا حمزه پور
انتهای پیام/ 682/ ت
تاکنون ۲۰۲ کشور جهان درگیر شیوع ویروس کرونا شده‌اند و تعداد مبتلایان به این ویروس در جهان، تا صبح دوازدهم فروردین به مرز ۸۰۰ هزار نفر نزدیک شده و تعداد قربانیان این ویروس نیز به حدود ۳۸ هزار نفر رسیده است. در این بین، از نظر تعداد مبتلایان، آمریکا در رده اول و ایتالیا و اسپانیا در رده‌های دوم و سوم جهان هستند. ایران نیز در در رده هفتم قرار دارد. در این اینفوگرافیک، ۱۵ کشور اول جهان و تازه‌ترین آمار کلی جهان درمورد کووید-۱۹ را مشاهده می‌کنید.
عباس نظری امروز در گفت‌وگو با خبرنگار خبرگزاری فارس در سمنان اظهار کرد: حدود دو هزار نفر از اقشار مختلف ازجمله مسؤولان شهر، روحانیت، پایگاه‌های بسیج، اداره اوقاف، حرم مطهر حضرت یحیی (ع)، محله‌های اسلامی، دفتر آستان قدس رضوی و سایر خیران و مردم در این قرارگاه فعالیت دارند.
وی افزود: محور فعالیت قرارگاه شامل تهیه مواد ضدعفونی و ماسک و دستکش و توزیع بین مردم به‌صورت خانه به خانه و گندزدایی مناطق و آپارتمان‌ها و مجتمع‌های تجاری و مسکونی و همچنین مراقبت‌های پس از ترخیص از بیمارستان در قالب قرنطینه بیماران با تهیه صبحانه و ناهار و شام و لباس و علاوه بر این‌ها تهیه لباس بیمارستانی و ماسک برای بیمارستان و کادر درمانی است.
مسؤول خیران قرارگاه مردمی یحیی بن موسی الکاظم (ع) سمنان تصریح کرد: با کمک خیران و مشارکت‌های مردمی نسبت به خریداری اقلام موردنیاز برای تولید ۳۰ هزار عدد ماسک و همچنین ۳۰ هزار قوطی محلول ضدعفونی تهیه و توزیع شده است و تا پایان ریشه‌کنی ویروس کرونا این روند ادامه دارد.
وی عنوان کرد: افرادی که علاقه‌مندند در این امر خداپسندانه مشارکت کنند، می‌توانند کمک‌های نقدی خود را به‌حساب شماره ۶۲۷۳۸۱۱۱۳۳۸۹۷۴۶۹ بانک انصار به نام قرارگاه خیران و محرومیت‌زدایی واریز کنند.
نظری عنوان کرد: نیروهای تخصصی داوطلب مردمی در رشته‌های علوم آزمایشگاهی، پرستاری، دانشجویان پزشکی، پزشکان و پرستاران بازنشسته، روانشناس، کارشناس بهداشت محیط و غربالگری نیز می‌توانند با مراجعه به این قرارگاه با ما همکاری کنند.
مسؤول خیران قرارگاه مردمی یحیی بن موسی الکاظم (ع) سمنان خاطرنشان کرد: قرارگاه مردمی مقابله با شیوع ویروس کرونا در شهرستان سمنان موسوم به قرارگاه یحیی بن موسی الکاظم (ع) از اواخر اسفندماه فعالیت خود را آغاز کرد و تا شکست ویروس منحوس با مدد الهی و توسل به ائمه معصومین و یاری خیران ادامه دارد.
انتهای پیام/74006/م/
سعید آذری در واکنش به برخی اظهارنظرها نسبت به چگونگی پایان
 دادن به فصل نوزدهم لیگ برتر فوتبال کشور در صفحه شخصی خود در اینستاگرام 
نوشته است:
"این روزها که کرونا امان مردم را بریده است و کمتر فرصت می شود راجع به
 فوتبال آن هم در آینده صحبت کنیم، برخی اخبار را می شنوم و از برخی از این
 اظهار نظرها که بعضاً از دانشمندان ناراضی فوتبال شنیده می شود، تعجب می 
کنم.
پنج تیم اول جدول را جایی جمع کنیم تا مسابقه بدهند و مقام‌های لیگ را 
مشخص کنیم؛ این یکی از پیشنهادات امروز است و به جز یک دل خنده سیر، هیچ 
عکس‌العملی نمی‌توان نسبت به آن نشان داد. تیم ششم جدول با یک بازی کمتر در
 رقابت بوده و حتی تیم هفتم جدول هم برای بالانشینی هنوز شانس دارد. ۱۰ 
بازی مانده و ۳۰ امتیاز.
آقایان حداقل صحبت نکنید، هنرتان را مردم متوجه شدند، از زیر بار 
مسئولیت که فرار کردید. پس تزهای جدیدتان را دیگر نگه دارید، برای مدیریت 
دوره بعد.
مگر می شود حقوق تیم فولاد خوزستان حراج شود؟ نگه دارید این طرح های 
قرون وسطایی را برای خودتان. اگر مردم این گونه که پیش می رود، باز هم 
قربانی کرونا باشند، شما باز هم دنبال جایگاه برای خودتان هستید؟ "گر حکم 
کنند که مست گیرند، در شهر هر آنکه هست گیرند"
فولاد نمی‌گذارد سلامت مردم فدای فوتبال شود ولی اگر مقرر شود فوتبالی 
باشد، فولاد مانند پلنگی چالاک آماده مبارزه است و نمی‌گذارد حقوق 
هوادارانش تضییع شود. ارائه نقطه نظرات غیرحرفه‌ای، بیشتر آن چه را که در 
چنته داریم رو می کند."
امیدعلی پارسا، رئیس سازمان امور مالیاتی نیز در  تاریخ 23 اسفند سال 98 در برنامه گفت و گوی ویژه خبری شبکه دو سیما 23، تاکید کرد: فشار سنگینی به اصناف وارد آمده و یکی از اصول اصلی مالیات ستانی این است که مالیات‌ها باید متناسب با توان پرداخت و واقعیت‌های درآمدی باشد.
پارسا اظهار کرد: یکی از کارهایی که انجام شده است این که بحث هیئت‌های حل اختلاف برای اشخاص حقیقی پیش از فروردین تعطیل شده است و درباره اشخاص حقوقی نیز اختیار داده‌ایم به مدیران کل استان‌ها تا با توجه به شرایط تصمیم‌گیری خواهند کرد.
وی در ادامه بیان کرد: علاوه بر این بخشودگی برای جرائم قابل بخشش که تا پایان اسفند برای بخش تولید ۹۰درصد و برای بخش خدمات ۸۰درصد بود. این امر برای سه ماه تمدید و ابلاغ شده است. اوراق قطعی که از ۱۲بهمن به بعد به قطعیت رسیده‌اند را نیز ۱۰۰درصد بخشودگی تا پایان خرداد داده‌ایم. درباره ماده ۱۸۶با بانک مرکزی نهایی شده است که تسهیلات از ۱۰۰ میلیون به ۲۰۰ میلیون برای اشخاص حقیقی افزایش داده شده است و نیازی به استعلام وضعیت مالیاتی ندارند و برای اشخاص حقوقی نیز از ۳۰۰ میلیون به ۵۰۰ میلیون افزایش داده شده است.
به گزارش تین نیوز به نقل از رادیو گفتگو، محمد اسلامی  این مطلب را 13 اسفند سال گذشته در خصوص حمایت از دفاتر و آژانس‌های فروش بلیت هواپیما در شرایط کرونا بیان کرد و افزود: مصوبه هیئت دولت همه مشاغلی را که از کرونا آسیب می‌بینند و متضرر می‌شوند، شامل می‌شود و مشاغل حوزه گردشگری و حمل و نقل نیز شامل این مصوبه می‌شوند؛ ضمن اینکه برای عدم پرداخت بیمه تأمین اجتماعی سهم کارفرما و مالیات مشمول جریمه نخواهند شد.

        شبکه خبری تخصصی حمل‌ونقل «تین‌نیوز»، فعالیت خود را به عنوان اولین رسانه
        تخصصی حوزه حمل‌ونقل از سال 1387 آغاز کرد.
        تین‌نیوز در این مدت با انتشار سالانه نزدیک به ۵۰۰۰۰ مطلب مرتبط با حوزه تخصصی حمل‌ونقل، به رسانه‌ای
        جامع در این حوزه تبدیل شده و در رتبه‌بندی‌های رسمی جزو برترین پایگاه‌های اطلاع‌رسانی تخصصی کشور است.
«تین» اکنون با پشتوانه سال‌ها تجربه و فعالیت مستمر، حضور خود را در حوزه حمل‌ونقل جدی‌تر کرده و اکنون پایگاه خبری تخصصی تین‌نیوز، هفته‌نامه حمل‌ونقل، هفته‌نامه حمل‌ونقل و مسافر، دپارتمان‌های تاریخ شفاهی، خدمات خبری و برگزاری رویدادها را در قالب موسسه مطبوعاتی تین سازماندهی کرده است.

    



            ۰۲۱۴۴۶۰۳۷۸۹
          


            ۰۲۱۴۴۶۰۳۷۸۵
          



        تهران‫‪،‬‬ بزرگراه اشرفی اصفهانی، بالاتر از پونک، خیابان پنجم، پلاک 62، ساختمان آریا، واحد 2
به گزارش مانیتورینگ گروه بین‌الملل خبرگزاری فارس، «جو بایدن» معاون رئیس‌جمهور پیشین آمریکا و یکی از نامزدهای حزب دموکرات در انتخابات ریاست‌جمهوری ۲۰۲۰ این کشور، می‌گوید 
بایدن در مصاحبه با شبکه «ان‌بی‌سی نیوز» در پاسخ به سوالی مبنی بر اینکه اگر رئیس‌جمهور بود، در شرایط کنونی همه‌گیری ویروس «کووید۱۹» تحریم‌های ایران را لغو می‌کرد یا نه، توضیح داد: «من اطلاعات کافی درباره وضعیت کنونی ایران ندارم... تیم سیاست خارجی من حدس‌وگمان‌های زیادی دارد که آنها واقعا در اوضاع دشواری هستند و دروغ می‌گویند».
وی اما تاکید کرد که «برای تصمیم گرفتن» درباره لغو تحریم‌های ایران، «به اطلاعات بیشتری» نیاز دارد.

 
این سیاستمدار آمریکایی در بخش دیگری از صحبت‌هایش به «دونالد ترامپ» رئیس‌جمهور این کشور  توصیه کرد که به‌جای بلند فکر کردن، در خصوص نحوه پاسخ به شیوع بیماری کرونا در آمریکا عمیق فکر کند.
بایدن در این باره تصریح کرد: «کرونا تقصیر رئیس‌جمهور نیست اما پاسخ کند به آن، ناکامی در طی مسیر صحیح و ناتوانی در انجام آنچه باید به سرعت انجام شود چیزهایی است که نمی‌توانند ادامه پیدا کنند».
وضعیت این ویروس در ایالات متحده نیز، که زمانی شاهد تمسخر این ویروس توسط ترامپ بود، اکنون به حدی وخیم شده که تعداد کل مبتلایان در این کشور از چین هم بیشتر شده و در صدر کشورهای آلوده به این ویروس قرار گرفت.
آمریکا تا کنون ۱۴۲۱۷۸ مورد ابتلا به این بیماری و ۲۴۸۴ فوتی بر اثر آن گزارش کرده است.
انتهای پیام/
فاضل عبیات در گفت‌وگو با ایسنا، با اشاره به اهمیت اطلاع‌رسانی شیوه‌های مقابله با بحران، اظهار کرد: با توجه به اینکه در جامعه ما منع ارتباط و تجمعات خانوادگی و سنتی، سخت است پس این مساله جدیت بسیار زیادی لازم دارد؛ فرهنگ ما چندان با فاصله‌گذاری سازگاری ندارد اما اگر بدانیم خودقرنطینگی چه تاثیری در کنترل شیوع کرونا دارد، در آن صورت با رغبت در خانه می‌مانیم.
وی افزود: مردم باید این را بدانند که گرد هم ‌آمدن جمعی از آنها، باعث شیوع بیماری می‌شود؛ ویروسی که اگر شیوع آن درجه‌ای بالا رود، ممکن است ما را با شرایط غیرقابل کنترل روبه‌رو کند.
عبیات با اشاره به اینکه باید تمام تجمعات و دید و بازدیدها را متوقف کنیم، گفت: فاصله‌گیری اجتماعی، راهکار اصلی قطع زنجیره شیوع ویروس است و آن‌ طور که متخصصان امر می‌گویند، هر روز که فاصله‌گیری فیزیکی زودتر انجام شود، می‌توان شیوع کرونا را بیشتر مهار کرد.
معاون امور عمرانی استانداری خوزستان بیان کرد: طولانی شدن مدت مقابله با کرونا نباید باعث شود که حساسیت خود را از دست بدهیم؛ اگر اقداماتی که در این راستا در حال انجام است با همراهی مردم نباشد، قطعا ما را با خطر مواجه می‌سازد و تلاش‌های انجام شده به هدر می‌رود.
وی با اشاره به اهمیت مدیریت کنترل اوضاع، گفت: مدیریت جامعه ما همانند همه جوامع دنیا در معرض یک آزمون قرار گرفته‌ است؛ البته مدیریت این بحران تنها با دستگاه‌های اجرایی و حاکمیتی نیست بلکه فردفرد جامعه باید نسبت به این مساله احساس مسئولیت کند.
عبیات با بیان اینکه نخبگان باید جنبه‌های مختلف خطر را متوجه شوند، تصریح کرد: نخبگان و افرادی که در جامعه دارای جایگاهی هستند باید به خوبی نقش خود را در آگاهی‌بخشی ایفا کنند و به صورت فراگیر به مردم تذکرات جدی داده شود.
وی با تاکید بر ضرورت انتشار اخبار از منابع رسمی، اظهار کرد: کثرت اخبار و شبکه‌های اجتماعی نباید موجب سردرگمی و عادی‌سازی اوضاع شود؛ بحران کرونا شوخی نیست و هشدارها باید جدی گرفته شود.
معاون امور عمرانی استانداری خوزستان با تاکید بر ضرورت مسدود شدن هرچه سریع‌تر مبادی ورودی و خروجی شهرها، بیان کرد: ترددهای بین شهری در خوزستان نسبت به سال گذشته بیش از ۶۰ درصد کاهش یافته اما هنوز هم زیاد است. تعداد ورودی‌ها و خروجی‌های خوزستان نیز نسبت به سال گذشته، ۸۰ درصد کاهش یافته که این آمار کاهشی خوب است اما باید به صفر برسد.
وی سرمایه اجتماعی کشور و استان خوزستان را بالا دانست و تصریح کرد: گروه‌های جهادی، بسیج، نیروهای آتش‌نشانی و شهرداری‌ها مجاهدت‌های چشم‌گیری در این مدت داشته‌اند؛ شهرداری‌ها در ضدعفونی معابر و محلات نقش زیادی دارند و نباید طولانی شدن مدت بحران، باعث توقف این کار شود.
عبیات با تاکید بر ضرورت اطلاع‌رسانی دقیق به دهیاری‌ها، گفت: دهیاری‌ها نیز باید در زمینه روش‌های مقابله آگاهی پیدا کنند و از سلامت اهالی روستا حفاظت کنند.
وی با تقدیر از تلاش‌گران حوزه سلامت و نیروهای آتش‌نشانی و شهرداری‌ها، عنوان کرد: کادرهای پزشکی و پرستاری و سایر نیروهای خدمات‌رسان با ناب‌ترین انگیزه‌های انسانی، اسلامی و ملی به صورت شبانه‌روزی درحال خدمت هستند.
معاون امور عمرانی استانداری خوزستان گفت: دستگاه‌های اجرایی باید در مدت اجرای طرح فاصله‌گذاری اجتماعی، پروژه‌های عمرانی را به طور موقت متوقف کنند. کوچ عشایر نیز باید در راستای مقابله با شیوع ویروس کرونا متوقف شود.
وی افزود: می‌دانیم که تعطیلی بازار و مشاغل، امرار معیشت بسیاری از افراد جامعه را با مشکل مواجه می‌کند به همین دلیل مطابق صحبت‌های استاندار خوزستان حتما بسته‌های حمایتی برای این اقشار در نظر گرفته خواهد شد.
انتهای پیام
به گزارش خبرنگار تجسمی خبرگزاری فارس، برج آزادی تهران شامگاه یکشنبه ۱۰ فروردین به کمک نورپردازی و با هدف قدردانی از تلاش پزشکان، پرستاران، کادر درمانی و مجموعه دست‌اندرکاران پزشکی کشور که به عنوان مدافعان جان بر کف سلامت در خط مقدم مواجهه و مبارزه با ویروس کرونا بار سنگینی را بر دوش دارند،  سفیدپوش شد.
همچنین شعار پویش ملی #درخانه_بمانیم با هدف تشویق مردم به حضور در خانه، قطع شدن هر چه سریع‌تر زنجیره انتقال ویروس کرونا و در نهایت یاری‌رسانی به جامعه پزشکی ترویج شد.
«ما کرونا را شکست می‌دهیم»، «پزشکان، کادر درمانی، متشکریم، خدا قوت» و «به یاد شهدای عرصه سلامت» دیگر شعارهایی بود که روی برج آزادی نقش بست.
برج آزادی زمان شیوع ویروس کرونا در چین نیز با شعار #قوی_باش_ووهان نورپردازی شده بود.
برج ۴۹ ساله آزادی به دلیل شیوع ویروس کرونا تعطیل است. این نماد شهر تهران، سال گذشته در ایام نوروز نمایشگاه عکس گروهی «بهار در برج آزادی» را برپا کرده بود.
انتهای پیام/
به گزارش ایسنا، یکی از لازمه‌های احراز شرایط دبیرکلی در فدراسیون فوتبال، نداشتن پست مدیریتی در تیم‌های فوتبال در سطوح مختلف است تا شک و شبهه‌ای از حیث تداخل منافع  به وجود نیاید. 
برخلاف این بند از اساس‌نامه فدراسیون فوتبال، مهدی محمدنبی در شرایط کنونی فاقد این شرط است و به طور قانونی نمی‌تواند عهده‌دار این سمت شود. 
او پیش از قبول سرپرست دبیرکلی فدراسیون فوتبال، عضو هیات مدیره پرسپولیس است و اگر می‌خواهد در فدراسیون فوتبال فعالیت کند، باید قید پرسپولیس را بزند. 
به علت برگزار نشدن جلسات هیات مدیره پرسپولیس به علت شرایط شیوع ویروس کرونا، هنوز شرایط لازم برای کناره‌گیری نبی ایجاد نشده است و به همین علت نیز نبی نمی‌تواند امور اجرایی فدراسیون را بر عهده بگیرد تا هیچ شک و شبهه‌ای در آینده به وجود نیاید. 
انتهای پیام
به گزارش خبرگزاری تسنیم از قشم، حمیدرضا بهزادی ظهر امروز در جمع خبرنگاران اظهار کرد: از آغاز شیوع بیماری کووید 19 در جزیره تاکنون 124 مورد مشکوک به کروناویروس در قشم داشته ایم که تست 21 نفر از آنان مثبت بوده است.
 وی افزود: در حال حاضر تنها 7 بیمار مبتلا به کووید 19 در بخش ایزوله این بیمارستان بستری هستند و سایر افراد با حال عمومی خوب از بیمارستان پیامبر اعظم(ص) مرخص شده‌اند.
بهزادی تصریح کرد: تاکنون هیچ مورد فوتی در بین بیماران مبتلا گزارش نشده و 14 بیمار کرونا مثبت با کمک‌های شبانه‌روزی کادر درمانی بیمارستان پیامبر اعظم(ص) با درمان‌های چند دارویی به سلامت مرخص شده و در قرنطینه خانگی به سر می‌برند.
وی همچنین از سلامت کامل تمامی اعضا و پرسنل درمانی شهرستان قشم خبر داد و گفت: تمامی کادر بهداشت و درمان به ویژه کادری که با بیماران تماس مستقیم دارند به صورت مرتب از نظر سلامت پایش می شوند و خوشبختانه تاکنون هیچ مورد مثبتی در این زمینه نداشته‌ایم.
رییس شبکه بهداشت و درمان قشم خطرنشان کرد: از همه ساکنان شهرستان قشم می‌خواهیم تا با احترام به همنوع خود در روز طبیعت در خانه بمانند و به شکست زنجیره انتقال این بیماری کمک کنند.
انتهای پیام/7558/ع
ستاره سابق فوتبال جهان شیوع ویروس کرونا را به فاجعه چرنوبیل تشبیه کرد.
آندره شوچنکو ستاره اوکراینی دنیای فوتبال فاجعه این روز های بیماری کرونا را به فادجعه بزرگ چرنوبیل تشبیه کرد.
 به گزارش سرویس ورزشی شبکه لحظه ،شوچنکو ستاره سابق فوتبال میلان و اوکراین و بهترین گلزن جهان در سال های درخشان که هنوز در یاد فوتبالدوستان مانده است فاجعه ییماری کرونا در جهان را به فاجعه بزرگ انفجار هسته ای چرنوبیل تشبیه کرد و گفت: روز های سختی را می گذرانیم من در نزدیکی لندن هستم و شرایط سختی را سپری می کنم و امیدوارم هر چه زودتر این موضوع حل شود .
وی ادامه داد: باید در روز های اخیر به قوانینی که دولت ها وضع می کنند احترام بگذاریم و تاریشه کن شدن این بیماری در قرنطینه بمانیم.
انتهای پیام/
معاون وزیر صمت و رئیس هیات عامل سازمان ایدرو در خصوص عملکرد این سازمان در مقابله با شیوع کرونا، گفت: ستاد مدیریت بحران و مقابله با کرونا ایدرو از سوم اسفندماه 98 به طور دایم و برخط فعال است و اقدامات اساسی و درخوری را در بخش های تولیدی، تأمینی و حمایتی انجام داده است. 
به گزارش شاتا، محمد باقر عالی با اشاره به اقدامات ملی سازمان گسترش و نوسازی صنایع ایران در مقابله با شیوع کرونا افزود: در این مدت شناسایی واحد های تولیدی تعطیل، راکد، نیمه راکد حوزه تولید محصولات مربوط به پیشگیری و درمان کرونا در دستور کار قرار گرفته و فعال سازی آنها در موارد بسیاری عملیاتی شده است.

وی ادامه داد: ایدرو قراردادی به میزان ۱۰۰ میلیارد ریال (تامین سرمایه در گردش در قالب های مختلف) جهت تولید و تامین ۱۳۰ هزار لیتر محلول ضد عفونی محیط و سطوح و نیز ۱۰۰ هزار لیتر محلول شوینده و ژل های ضدعفونی دست و سطوح از طریق شرکت‌های تابعه خود (در مرحله اخذ سهمیه الکل)، منعقد کرده است.

عالی اضافه کرد: با توجه به کمبود تولید و ضرورت واردات برخی اقلام بهداشتی مرتبط با کرونا از جمله اختصاص منابع مالی و انجام اقدامات لازم به منظور واردات الکل مورد نیاز اقلام بهداشتی از طریق شرکتهای تابعه با هدف توزیع بین تولیدکنندگان این اقلام، تامین نیاز کارخانجات و عموم مردم به مواد ضد عفونی با همکاری برخی از نهادهای کشور انجام شده است.

وی با اشاره به انعقاد قرارداد ( تامین سرمایه در گردش) تولید ۱۰ هزار دست لباس یکپارچه ایزوله ضد نفوذ چند بار مصرف آنتی باکتریال مناسب (نانویی) برای کادر درمانی مقابله با کرونا، با رقم حدود ۲۰ میلیارد ریال، گفت: این مهم با همکاری یک شرکت توانمند دانش بنیان داخلی عملیاتی شده و تاکنون ۳۰۰۰ دست از این البسه آماده و توسط مرجع امین وزارت بهداشت که از شرکت‌های زیرمجموعه سازمان انرژی اتمی است استریل شده و یا توزیع یا آماده توزیع با هماهنگی دانشگاه‌های علوم پزشکی است.

معاون وزیر صنعت، معدن و تجارت افزود: در این خصوص همچنین کمک به استمرار و افزایش ظرفیت خطوط تولید داخلی قطعات اصلی خطوط تولید ماسک شامل ژنراتور و ترانسدیوسر اولتراسونیک در دستور کار بوده و از طریق به همرسانی شرکت های دانش بنیان توانمند برای نخستین بار زمینه تولید را در کوتاه‌ترین زمان ممکن فراهم آورده است.

رئیس هیات عامل سازمان ایدرو در این گزارش همچنین از انجام هماهنگی با قرارگاه زیستی سازمان پدافند غیرعامل جهت حمایت (از جمله تامین سرمایه در گردش) از شرکت‌های دانش بنیانی که در زمینه تولید کیت های مولکولی تشخیص کرونا فعالیت می نمایند با همکاری صندوق صنایع پیشرفته خبر داد.

عالی بخشی از اقدامات سازمان ایدرو جهت صیانت از کارکنان ستاد و شرکتهای تابعه ایدرو را طراحی و ارسال مجازی منابع آموزش جلوگیری از ویروس کرونا جهت اطلاع کارکنان و شرکت های تابعه، لغو کلیه جلسات و سیمنارها و کنفرانس ها و برگزاری آن ها به صورت ویدئو کنفرانس، تهیه اقلام بهداشتی و فردی جهت تمام کارکنان و خانواده های آن ها، در حوزه بهداشت محیط کاری نیز ارائه مشاوره و معاینه کارکنان، برگزاری دوره آموزشی مخصوص همکاران شاغل در مدیریت خدمات و پشتیبانی، تشکیل جلسات کمیته مدیریت بحران، پایش وممیزی مدام از طبقات و محیط، استقرار تیم مجرب با تب سنح لیرزی جهت کنترل دمای بدن کارکنان و مراجعان، تهیه اقلام بهداشتی و ضد عفونی جهت تمیز کاری و ضد عفونی کردن امکان و ساختمانها، تامین و پرداخت بودجه مربوط به خرید اقلام بهداشتی به کارکنان در راستای اجرای مصوبه معاون محترم رییس جمهوری و رییس سازمان امور اداری و استخدامی، اجرای مصوبه سازمان امور اداری و استخدامی مبنی بر ایجاد امکانات لازم برای دور کاری و اقدام لازم در این خصوص، اجرای مصوبات ستاد کرونای وزارت متبوع؛ عنوان کرد.
خبرگزاری ایسنا: محققان چینی و آمریکایی روز گذشته اعلام کردند موفق به توسعه ابزار مبتنی بر هوش مصنوعی شده اند که قادر است با دقت پیش بینی کند که افرادی که اخیراً به کرونا ویروس (بیماری کووید-۱۹) مبتلا شده‌اند در آینده به سندرم زجر تنفسی حاد نیز مبتلا می‌شوند یا خیر.
 این ابزار جدید هوش مصنوعی به پزشکان کمک می کند تا دریابند کدام بیمار مبتلا به بیماری کووید-۱۹ در آینده مشکل ریوی شدید خواهد داشت. این الگوریتم میتواند به پزشکان در تصمیم گیری در مورد اولویت بندی بیماران در بیمارستانها کمک کند.
ابزار هوش مصنوعی جدید با بررسی شاخص های متفاوت میتواند پیش بینی کند که آیا مبتلایان به بیماری کووید۱۹ در آینده به "سندرم زجر تنفسی حاد"(ARDS) نیز مبتلا خواهند شد یا خیر. سندرم زجر تنفسی حاد، یک حالت شدید از التهاب ریه است که معمولا بر اثر ابتلا به سینه‌ پهلو، گندخونی، ضربه و "آسپیراسیون ریوی"(Pulmonary aspiration) پیش می‌آید. این عارضه که موجب نشت مایعات بدن به درون ریه‌ها می‌شود و به بروز "کم‌اکسیژنی" یا "هیپوکسی" می‌انجامد، سطح بالایی از مرگ و میر را به همراه دارد.
محققان این مطالعه از الگوریتم یادگیری ماشین برای بررسی داده های جمع آوری شده از ۵۳ بیمار مبتلا به کووید-۱۹ در دو بیمارستان چین استفاده کردند و شاهد تغییراتی مهم در آنزیم کبدی آلانین آمینوترانسفراز (ALT) ، سطح هموگلوبین و درد بدن شدند و دریافتند برخی از مبتلایان به این بیماری ممکن است در آینده به سندروم زجر تنفسی حاد نیز مبتلا شوند.
پیش از این پزشکان تنها با کمک اسکن ریه و مشاهده علائمی چون تب و ضعیف شدن سیستم ایمنی بیماران مبتلا به کووید-۱۹ میتوانستند احتمال دهند بیمار ممکن است به این سندروم نیز مبتلا شود اما با کمک این دستگاه آنها به راحتی قادر به پیش بینی این موضوع خواهند بود.
دکتر رضا چمن در گفت‌وگو با خبرنگاران اظهار کرد: تاکنون 82 درصد از جمعیت تحت‌پوشش دانشگاه علوم پزشکی شاهرود غربالگری شدند.
وی با اشاره به شمار مبتلایان قطعی در شاهرود خاطرنشان کردک شمار مبتلایان قطعی در بشاهرود به 359 نفر رسیدند.
رئیس دانشگاه علوم پزشکی شاهرود از بهبودی 79 درصدی مبتلایان قطعی در شاهرود خبر داد و گفت: تاکنون 238 نفر از 359 مبتلای قطعی شاهرود بهبودی و سلامت خود را بازیافته و مرخص شدند.
وی با اشاره به غربالگری 82 درصدی جمعیت تحت‌پوشش این دانشگاه اضافه کرد: با تلاش همکاران ما تاکنون 86 درصد از کسانی که اطلاعات سامانه خود ارزیابی (salamat.gov.ir) را تکمیل کرده اند پیگیری فعال شدند. ضمن اینکه میزان پیگیری فعال مبتلایان به کروناویروس نیز بالغ بر 92 درصد بوده است.
دکتر چمن بر ضرورت تداوم سیاست در خانه ماندن تاکید کرد و افزود: انتظار می‌رود مردم همچنان با پرهیز از هر گونه دید و بازدید و مسافرت به کنترل کووید19 کمک کنند.
این متخصص همگیری همچنین بر لزوم رعایت اصول خود مراقبتی و کنترل تماس‌ها در منزل و بالاخص در ارتباط با سالمندان و کسانی که بیماری های مزمن زمینه ای دارند تأکید ویژه کرد.
انتهای پیام
سپاهان در نیمه نهایی جام حذفی سال گذشته شکست تلخی مقابل پرسپولیس داشت.            
به گزارش خبرنگار ورزشی ایلنا، با تطعیلی مسابقات فوتبال به دلیل شیوع کرونا، ذهن فوتبالدوستان و علاقه‌مندان به این رشته ورزشی ناخوداگاه به سمت بازی‌های جذاب قدیمی‌تر می‌رود و این شامل دیدارهای خارجی و بازی‌های مهم داخلی می‌شود که نمونه‌هایی از آن را فصل گذشته در چند مورد شاهد بودیم.
یکی از دیدارهای جذاب و نفسگیر فصل گذشته بدون شک بازی سپاهان - پرسپولیس در نیمه نهایی جام حذفی بود که با شکست یک بر صفر میزبان همراه بود.
بازی‌های پرسپولیس - سپاهان در سال‌های اخیر یکی از بازی‌های مهم و حساس بوده که به دلیل جذابیت‌های ذاتی خود لقب الکلاسیکوی ایران را گرفته و این موضوع در دو سال اخیر که دو تیم در کورس قهرمانی رقیب مستقیم بودند جدی‌تر شده است.
پرسپولیس و سپاهان در کنار رقابت شانه به شانه در لیگ، در مرحله نیمه نهایی جام حذفی هم به هم خوردند و رقیب هم در یک عنوان دیگر هم شدند و با توجه به صعود داماش در سمت دیگر ماجرا به فینال، پیش بینی می‌شد برنده این بازی قهرمان زودهنگام رقابت‌ها خواهد بود. هرچند که داماش در فینال غافلگیر کننده ظاهر شد.
سپاهان و پرسپولیس مدتی قبل از بازی در جام حذفی، در لیگ به مصاف هم رفتند و بازی روی سکوها و داخل زمین به جنجال کشیده شد و مشخص بود دنباله آن در بازی جام حذفی رخ خواهد داد و همینطور شد.
از مدت‌ها قبل بحث تقسیم سکوها شکل گرفته بود و در نهایت طرفین بر سر تقسیم 70-30 سکوها به سود سپاهان میزبان تواق کردند. بازی پر برخورد و پر حادثه شروع شد و کارتهای رنگی زیادی هم داشت و در نهایت 2 اخراجی که شکست سپاهان را رقم زدند. محمد ایرانپوریان و بعد از او کی‌روش استنلی از سوی داور مسابقه اخراج شدند و سپاهان را 9 نفره کردند و در شرایطی که همه منتظر رفتن بازی به ضربات پنالتی بودند نتیجه دیگری رقم خورد.
در وقت‌های اضافه داور پنالتی به سود سپاهان اعلام کرد که مهدی کیانی آن را به بیرون زد و چند دقیقه بعد گل به خودی سیاوش یزدانی کار را برای سپاهانی ها در شب تلخشان تمام کرد و طلایی پوشان یک تورنمنت دیگر را هم در رقابت با پرسپولیس واگذار کردند.
شاهرخ محمودی، رییس اداره منابع طبیعی و آبخیزداری شهرستان مریوان در گفتگو با خبرنگار گروه استان های باشگاه خبرنگاران جوان از سنندج ،گفت: تاثیر مراتع تجدید شونده در تحولات اقتصادی و اجتماعی جوامع بسیار گسترده است و با افزایش بی رویه جمعیت و بهره برداری غیر اصولی از منابع طبیعی، دامنه فشار بر مراتع بسیار گسترده شده است.
او افزود: با توجه به وضعیت بارندگی‌های امسال شرایط مطلوبی جهت رشد و استقرار گونه‌های متنوع گیاهی فراهم شده است.
محمودی بیان کرد: هر ساله با شروع فصل بهار بخش قابل توجهی از نیرو‌های انسانی روستایی و شهری برای برداشت گیاهان خوراکی از مراتع شهرستان جهت تامین معیشت مشغول خواهند بود و در بسیاری از مواقع عملیات برداشت گیاهان بصورت گروهی انجام می‌شود.
او اظهار داشت: با توجه به اینکه گیاهان خوراکی در فرهنگ بسیاری از مناطق شهرستان به صورت خام خوری و تازه خوری مورد استفاده قرار می‌گیرد، با شیوع ویروس کرونا و بیماری در بین مردم، امکان انتشار آلودگی در تمامی مراحل مختلف بهره برداری و مصرف گیاهان خوراکی دور از انتظار نخواهد بود.
او اظهار داشت: در ادامه تمهیدات مبارزه با انتشار ویروس کرونا و قطع زنجیره انتقال و شیوع بیماری کرونا ویروس، هرگونه برداشت و جمع آوری گیاهان خوراکی، دارویی و فرآورده‌های مرتعی و جنگلی در سطح منابع طبیعی شهرستان مریوان ممنوع می‌باشد.
انتهای پیام/ع
به گزارش خبرگزاری مهر به نقل از شبکه خبری سی اِن بی سی، «اوفیر گندلمن» روز دوشنبه در یک پیام توئیتری اعلام کرد که جواب آزمایش کرونای بنیامین نتانیاهو، خانواده وی و تمام کارکنان دفتر نخست وزیری اسرائیل منفی بود، اما «نتانیاهو تا صدور دستورالعمل های بیشتر از سوی وزارت بهداشت در قرنطینه خواهد ماند».
گفتنی است که پس از اعلام ابتلای قطعی یکی از دستیاران پارلمانی نتانیاهو به کرونا، نخست وزیر رژیم صهیونیستی روز دوشنبه خود را قرنطینه کرد.
گفتنی است که تاکنون ۴۶۹۵ نفر در سرزمینهای اشغالی به کرونا مبتلا شده اند که در این میان، ۱۶ تن جان باختند.
به گزارش خبرگزاری مهر، حسین هاشمی تختی امروز در گفت‌وگو با پایگاه اطلاع‌رسانی موج همدلی با اشاره به حدنصاب نرسیدن سومین نشست مجازی نمایندگان مجلس شورای اسلامی که به دلیل به حدنصاب نرسیدن رسمیت پیدا نکرد به مباحث مدنظر در این نشست اشاره و اظهار داشت: در این نشست پیشنهاداتی در خصوص مزایای ایثارگری و یا جانبازی کادر درمانی که در خط مقدم مقابله با کرونا هستند و مسائل اقتصادی دوره بعد از فروکش کردن کرونا مطرح گردید.
وی با بیان اینکه در این نشست مجازی شرایط و نحوه برگزاری جلسات مجلس نیز مورد بحث قرار گرفت، افزود: در این نشست همچنین به صورت متمرکز پیرامون حمایت از کادر درمانی کشور صحبت شد که امیدواریم در نشست‌های آتی منتج به نتایج خوب شود.
هاشمی‌تختی گفت: بررسی طرح تقاضا و دریافت وام ۵ ملیلیارد دلاری برای مقابله با کرونا از بانک جهانی نیز در این نشست مورد بحث و گفت‌وگو قرار گرفت.
به دلیل محدودیت در ترددها، اعمال و اهمیت قرنطینه و جلوگیری از سفرها، مقرر شده است که نشست‌های مجلس از طریق ویدئو کنفرانس و به صورت مجازی برگزار شود، دلیل عمده غیبت اغلب نمایندگان در سومین جلسه مجازی مجلس، مشکل در برقراری ارتباط اینترنتی توسط نمایندگان، اعلام شده است.




انتهای پیام
به گزارش خبرگزاری تسنیم از قم، بهرام سرمست پس از جلسه ویدئوکنفرانسی با رئیس‌جمهور  در گفت‌وگو با خبرنگاران، با بیان مسائل مطرح‌شده در این ویدئوکنفرانس اظهار داشت: طرح فاصله‌گذاری اجتماعی و طرح بسیج ملی مقابله با ویروس کرونا از جمله مباحث مهم مطرح در این جلسه بودند.
استاندار قم با اشاره به میزان موفقیت طرح فاصله‌گذاری اجتماعی در کشور گفت: میزان استقبال مردم در این طرح، ازنظر کنترل مبادی ورودی و همراهی آنان بالای 85 درصد ارزیابی شد.
وی بیان کرد: افرادی که مشکوک بوده و علائم بیماری کرونا را دارند باید یکی از سه راهکار ماندن در بیمارستان‌ها، نقاهتگاه‌ها و یا اگر شرایط قرنطینه خانگی برایشان فراهم هست قرنطینه خانگی را انتخاب و زمینه یک نوع فاصله‌گذاری اجتماعی از جامعه را فراهم کنند.
استاندار قم در زمینه برخورد با افرادی که در فضای جمعی و فضای مجازی اقدام به شایعه‌پراکنی می‌کنند، ابراز کرد: بر اساس پیش‌بینی کمیته اطلاع‌رسانی تدابیری اندیشیده و مجازاتی در نظر گرفته‌شده که شامل مجازات‌های سلبی و ایجابی بوده و به‌زودی ابلاغ می‌شود.
وی پیرامون تصمیمات اتخاذشده در خصوص خریدوفروش اینترنتی نیز عنوان کرد: مقرر شد وزارت صمت این دستورالعمل نهایی را ابلاغ کند، سیاست کلی ستاد ملی مبارزه با کرونا این است که از اجتماعات مردم جلوگیری و درعین‌حال مایحتاج عمومی آن‌ها را تأمین کند.
سرمست ادامه داد: مقرر شد فروشگاه‌هایی که می‌توانند به‌صورت اینترنتی کالاها را به فروش برسانند با معرفی وزارت صمت از طریق صداوسیما به مردم معرفی شوند.
استاندار قم پیرامون تصمیمات اتخاذشده در خصوص کسبه و اصناف آسیب‌پذیر نیز گفت: حدود 100 هزار میلیارد تومان برای پشتیبانی از این صنوف پیش‌بینی‌شده که در بخش‌های مختلف طی یک برنامه عملیاتی، این اصناف شناسایی و پشتیبانی خواهند شد و دستورالعمل این تصمیمات به‌زودی توسط معاونت اقتصادی و وزارت خانه‌های ذی‌ربط ابلاغ خواهد شد.
وی در پایان خاطرنشان کرد: در زمینه استمهال بدهی‌ها، عوارض و مالیات صنوف نیز تمهیداتی اندیشیده شده که به‌زودی عملیاتی خواهد شد.
انتهای پیام/451/ش
محمد جواد یزدانی روز دوشبنه به خبرنگار ایرنا گفت: تاکنون از ۸۲ بیمار در بیمارستان شهید مدرس (ره) کاشمر نمونه گیری شده که نتایج آزمایش ۵۹ نفر مشخص شده است.
وی با بیان اینکه نتیجه آزمایش ۳۳ نفر از این تعداد از نظر ابتلا به کرونا مثبت اعلام شده است افزود: از این تعداد ۲۶ نفر اهل کاشمر، پنج نفر اهل خلیل آباد و ۲ نفر اهل بردسکن هستند.
وی ادامه داد: تاکنون ۵۳۲ بیمار به اورژانس بیمارستان کاشمر مراجعه کرده‌اند که ۷۳ نفر بستری و ۴۵۹ نفر به صورت سرپایی خدمات درمانی دریافت نمودهاند.
یزدانی گفت: در مجموع از چهارم اسفند ماه پارسال تاکنون ۱۷۵ نفر از بردسکن، خلیل آباد و کاشمر با علائم عفونت حاد تنفسی در بیمارستان شهید مدرس (ره) کاشمر بستری شده اند که  ۱۳۳ نفر آنان بهبود یافته و از بیمارستان مرخص شده‌اند.
وی افزود: تاکنون ۱۳ نفر در بیمارستان کاشمر بر اثر بیماری کرونا جان خود را از دست داده‌اند که از این تعداد هشت نفر اهل کاشمر و پنج  نفر اهل خلیل آباد هستند.
وی ادامه داد: در حال حاضر ۲۱ بیمار با علائم حاد تنفسی در بیمارستان شهید مدرس (ره) کاشمر بستری هستند.
براساس آخرین آمار رسمی، شمار مبتلایان قطعی به ویروس کووید ۱۹ عامل بیماری کرونا که نوع بسیار حاد عفونت تنفسی و یک بیماری نوپدید همه‌گیر است در استان خراسان رضوی هزار و ۴۷۵ نفر و تعداد جانباختگان بر اثر این بیماری ۲۲۲ نفر گزارش شده است.
کاشمر در ۲۲۸ کیلومتری جنوب غربی مشهد قرار دارد.
به گزارش جماران به نقل از خبرگزاری رویترز، مسئولان بهداشتی ایتالیا امروز یکشنبه اعلام کردند که 756 نفر دیگر در 24 ساعت گذشته در اثر ابتلا به ویروس کرونا جان خود را از دست دادند.
با مرگ 756 نفر دیگر در ایتالیا تعداد قربانیان کرونا در این کشور به 10779 نفر رسید.
آژانس حمایت مدنی ایتالیا نیز اعلام کرد که تعداد موارد قطعی ابتلا به کرونا امروز یکشنبه به 97هزار و 689 نفر رسید این در حالی است که این تعداد در روز گذشته 92472 نفر بود.
به گزارش خبرنگار پارلمانی خبرگزاری تهران پرس، همزمان با شیوع گسترده ویروس کرونا در کشور، ستادی برای مقابله با این ویروس با حضور دستگاه‌‌های اجرایی، انتظامی و امنیتی تشکیل شد که این ستاد تاکنون مصوباتی را برای محدودیت در تشکیل جلسات، رفت و آمدها و غیره.. داشته است.
براساس این گزارش، جلسات علنی مجلس شورای اسلامی طبق مصوبه ستاد ملی مقابله با کرونا لغو شده، اما این مسئله مانعی برای بهارستان‌نشینان ایجاد نکرده و آنها همچنان جلسات علنی‌شان را برگزار می‌کنند، به طوری که چند تن از نمایندگان در گفت‌وگوهایی که با خبرنگار پارلمانی خبرگزاری تهران پرس داشته‌‌‌اند، معتقد بودند که نباید روند قانوگذاری و نظارت بر عمکرد دستگاه‌های اجرایی در کشور تعطیل شود.
بر این اساس و با وجود انتقادات و گلایه‌های بسیاری از نمایندگان به هیئت‌رئیسه مجلس برای تعطیلی جلسات علنی، طبق مصوبه ستاد ملی مقابله با کرونا، هیئت‌رئیسه پارلمان چندی پیش و همزمان با لغو جلسات علنی حضوری، اقدام به راه‌اندازی سیستم دیجیتالی دو سویه کرده، به نحوی که نمایندگان مجلس از این طریق می‌توانند در جلسات به طور مجازی حضور داشته باشند که به همین ترتیب تاکنون ۳ جلسه به صورت مجازی برگزار شده است.

البته همان‌طور که اسدالله عباسی سخنگوی هیئت‌رئیسه مجلس به خبرنگار تهران پرس گفته است، نمایندگان از طریق این سیستم امکان رأی‌دهی ندارند و بعضا به صورت تلفنی از آنها درباره موارد مطرح شده در جلسه نظرخواهی می‌شود.
از طرف دیگر، عباسی بر این نکته نیز تأکید کرده که در جلسات علنی مجلس که به صورت مجازی برگزار می‌شود، اصلا مصوبه‌ای نداریم و جلسات بیشتر جنبه پیشنهادی و طرح موضوع دارد. 

سخنگوی هیئت‌رئیسه مجلس همچنین تأکید می‌کند که در این شکل از برگزاری جلسات علنی مجلس به صورت مجازی، ” با ایرادات اینترنتی، نرم‌افزاری و برقراری ارتباط با نمایندگان مواجه هستیم و حتی در صوت و تصویر نیز اختلالاتی ایجاد می‌شود”
عباسی درباره شرایط نمایندگان مجلس برای حضور در جلسات مجازی تصریح کرد: طبیعتا نمایندگان بایستی در جایی قرار گیرند که شرایط اینترنت برای‌شان مهیا باشد.
وی همچنین درباره تأثیر برگزاری جلسات به صورت مجازی در میزان مشارکت نمایندگان، گفت: تاکنون میزان مشارکت نمایندگان برای حضور در جلسات علنی مجلس به صورت مجازی خوب بوده، به طوری که در اولین مجازی، حدود ۸۰، جلسه دوم ۱۲۰ و در جلسه سوم نیز که امروز برگزار شد، حدود ۱۷۰ نماینده مشارکت داشتند.
اما بهروز نعمتی دیگر عضو هیئت‌رئیسه مجلس نیز در گفت‌وگوی دیگری با خبرنگار تهران پرس گفته است که معمولا جلسات مجازی مجلس به حد نصاب نمی‌رسد و بدون مصوبه پایان می‌یابد، زیرا طبق آیین‌نامه داخلی مجلس، جلسات در شرایطی که حدنصاب لازم را نداشته باشد، مصوبه‌ای نیز نخواهد داشت.
حالا و با توجه به شرایط موجود و آنچه که اعضای هیئت‌رئیسه مجلس درباره مشکلات برگزاری جلسات مجازی مجلس در دوران مقابله با بیماری کرونا مطرح کرده‌اند، این سؤل مطرح می‌شود که آیا برگزاری جلسات به صورت مجازی که حتی مصوبه‌ای هم نداشته ضرورت دارد یا خیر؟
بر همین اساس احمد امیرآبادی‌فراهانی یکی دیگر از اعضای هیئت‌رئیسه مجلس و نماینده مردم قم در گفت‌وگوی دیگری با خبرنگار تهران پرس درباره ضرورت برگزاری جلسات مجلس گفته است “اکنون کشور مجلس ندارد و باید پرسید پس چه کسی باید بر کار وزرا در بحث سیل، کرونا و … نظارت داشته باشد”.

با توجه به نظرات تعدادی از اعضای هیئت‌رئیسه و نمایندگان مجلس، به نظر می‌رسد برگزاری جلسات به صورت مجازی دارای مشکلاتی است که ادامه این روند نیازمند رفع نواقص موجود است، در غیر این صورت هیچ ضرورتی برای برگزاری جلسات مجازی احساس نمی‌شود، زیرا همان‌طور که گفته شد، جلسات تاکنون مصوبه‌ای هم نداشته است.
انتهای پیام/
به گزارش خبرنگار گروه استان‌های خبرگزاری آنا ، این روزها و در لحظات سخت و نفس‌گیر کشورمان و در صف مبارزه با ویروس کرونا، هستند کسانی که آنان را مدافعان سلامت می‌نامیم.
آنان که از زندگی و فرزندان و همسران خود گذشته و شبانه‌روز در خدمت‌رسانی به مبتلایان به کرونا سخت مشغول کار هستند تا این ویروس منحوس را با یاری مردم شکست بدهند.
تصاویر زیر گویای بخشی از حضور فعال، داوطلبانه و عاشقانه استادان هیئت علمی در حوزه علوم پزشکی، دانشجویان و فارغ‌التحصیلان دانشگاه آزاد اسلامی است که در صف مدافعان سلامت کشور قرار گرفته‌اند.


 بیمارستان فرهیختگان: ارسال شده توسط سهیل شیخ الاسلامی، ورودی ۹۱ دانشگاه علوم پزشکی آزاد اسلامی تهران

حضور داوطلبانه در بیمارستان شهدای عشایر، نرگس لطیفی‌نیا دانش‌آموخته رشته پرستاری دانشگاه آزاد اسلامی واحد دزفول و پرستار شاغل در مرکز آموزشی درمانی شهید آیت‌الله مدنی خرم‌آباد 

دکتر محب نادری و دکتر سید شروین ناظمی، ورودی ۹۰ فارغ‌التحصیل دانشگاه علوم پزشکی آزاد اسلامی تهران؛ بیمارستان بوعلی

ارسال شده توسط سمیه خدمتگزار، دانشجوی روانشناسی دانشگاه آزاد اسلامی واحد گرگان، ورودی ۹۷ توزیع ماسک و اجرای تب سنجی در مناطق روستایی و شهری

سمیه خدمتگزار رشته روانشناسی ورودی۹۷ و شادی سردشتی رشته پرستاری دانشگاه آزاد اسلامی گرگان  ورودی ۹۶

 نسترن تیموریان فرد کارورز پزشکی، ورودی ۹۲، دانشگاه علوم پزشکی آزاد اسلامی تهران؛ بیمارستان بوعلی

محسن مکرمی، دانشجوی علوم آزمایشگاهی، ورودی۹۷، دانشگاه علوم پزشکی آزاد اسلامی تهران؛ بیمارستان امیرالمؤمنین (ع)

فاطمه منوچهری دانشجوی ورودی۹۳ و فاطمه زهرا علیانی‌نژاد دانشجوی ورودی ۹۵ دانشگاه آزاد  اسلامی واحد بندرگز استان گلستان بیمارستان صیاد شیرازی گرگان

فارغ‌التحصیلان پرستاری دانشگاه آزاد اسلامی واحد دزفول

مهدی عمادی  دانشجوی کارورز پزشکی دانشگاه آزاد واحد ساری

ساعت تحویل سال نو؛ کلینیک دزیانی گرگان

علی خدمتگزار، دانشجوی پرستاری ورودی 95، دانشگاه آزاد اسلامی واحد علی‌آباد کتول

عبدالنبی بحرانی و خانم دکتر رموزی دو چهره جهادی که تمام قد در کمک به بیماران کرونایی ایستادند و خود بعد از ابتلا بهبود یافتند

 فاطمه زهرا علیانی‌نژاد دانشجوی ترم آخر پرستاری دانشگاه آزاد اسلامی بندرگز بیمارستان صیاد شیرازی گرگان

نسیم دیلم ورودی بهمن ۹۵، دانشگاه آزاد علی‌آباد کتول؛ نقاهتگاه شهر گرگان

امیر اسماعیل‌پور، دانشجوی ترم ٨ پرستاری، ورودی مهر٩۵، دانشگاه آزاد قم؛  بیمارستان کامکار

نسترن تیموریان‌فرد کارورز پزشکی، ورودی ۹۲، دانشگاه علوم پزشکی آزاد اسلامی تهران؛ بیمارستان امیرالمؤمنین(ع)
انتشار این تصاویر گوشه‌ای از حضور کادر حوزه پزشکی و درمان دانشگاه آزاد اسلامی در خط مبارزه با کروناست ؛ چراکه عده زیادی عاشقانه و گمنام در راه خدمت به مردم و در شهرها و بیمارستان‌های مختلف مشغول فعالیت هستند.
انتهای پیام/4062/
به گزارش خبرگزاری مهر به نقل از وبگاه واشنگتن فری بیکن، دولت «دونالد ترامپ» رئیس جمهوری آمریکا در اقدامی که به احتمال بسیار خشم و رنجش اعضای جنگ طلب کنگره را به دنبال خواهد داشت، مجموعه ای از معافیتهای تحریمی در زمینه همکاری هسته ای با ایران را بار دیگر تمدید کرد.
این معافیتهای تحریمی به ایران اجازه می دهد تا در فعالیتهای محدود هسته ای از جمله در رآکتور آب سنگین اراک- که به ادعای منتقدان، با تأمین پلوتونیوم موردنیاز مسیر تهران را برای دستیابی به سلاح هسته ای همواره می کند! - مشارکت نماید.
به رغم فشارهای فزاینده از سوی اعضای تندرو و جنگ طلب حزب جمهوریخواه در کنگره، وزارت خارجه آمریکا به طور مرتب این معافیتها را تمدید کرده و آنها را برای تحت کنترل درآوردن فعالیتهای هسته ای ایران ضروری می داند.
بدین ترتیب، این معافیتهای تحریمی برای مدت ۶۰ روز تمدید می شوند و در این بازه زمانی، دولت ترامپ فرصت دارد که در مورد پایان دادن یکباره و همیشگی به این معافیتها تصمیم بگیرد.
یکی از مقامات آمریکایی آگاه به این موضوع به وبگاه فری بیکن گفت که «استیو منوچین» وزیر خزانه داری آمریکا یکی از افرادی است که بر تمدید این معافیتهای هسته ای پافشاری می کرد. بنا به ادعای این مقام، «هرچند ماه یکبار، استیو منوچین برای حفظ توافق هسته ای و تضعیف پویش فشار حداکثری ترامپ علیه ایران یک دلیل جدید سرهم می کند. دفعه قبل [وزارت] خزانه داری بهانه ای در مورد دیپلماسی اروپایی مطرح کرد. این بار نیز از ویروس کرونا به عنوان یک دستاویز بهره گرفت. دفعه بعد هم خواهند گفت که شرایط خیلی حساس است. عذر و بهانه ها تغییر می کنند اما سیاست همچنان دست نخورده باقی می ماند».
معاون هماهنگی امور عمرانی فرمانداری شهرستان رشت، تاکید کرد: شهرداران، بخشداران و دهیاران موظف به انسداد مسیر ورودی کلیه تفرجگاه ها و سواحل در روز ۱۳ فروردین هستند.            
به گزارش ایلنا از رشت، محمد علی ویشکائی در جلسه ستاد مقابله با کرونای این شهرستان با بیان اینکه هرگونه تجمع و حضور در تفرجگاه ها در روز ۱۳ فروردین، وضعیت شیوع کرونا در سطح شهرستان را مجددا در وضعیت بحرانی قرار می دهد، گفت: در همین راستا شهرداران باید همه راه های ورودی بوستان های شهری را مسدود و از هرگونه حضور و تجمع مردم در بوستان‌ها جلوگیری کنند.
قالیباف در توئیتر در واکنش به حاشیه‌سازی‌های اخیر دولت درباره مقابله با کرونا توضیحاتی داد که کانال رسمی وی در شبکه های مجازی آن را منتشر کردند.
اخبار سیاسی- محمدباقر قالیباف در رشته توییتی نوشت:
۱/ در این مدت تلاش ما بر این بوده است تا با استفاده از ظرفیت‌های جهادی مردمی برای مدیریت بحران ‎کرونا اقدامات مؤثر و میدانی کنیم. این وظیفۀ شهروندی و انسانی هر کسی است که می‌تواند کوچکترین کاری برای کاهش مشکلات مردم انجام‌ دهد.
‌۲/ شیوۀ روی کار آمدن و کنایه زدن و تعلل و پشت گوش انداختن، ندیدن واقعیت‌های موجود و در نظرنگرفتن هشدارهای کارشناسان و راهکارهای متخصصین و مسئولین میدانی و سپس با تشدید بحران‌ها، دست کمک به سوی دیگران دراز کردن و مقصر شمردن سایرین، روشی نیست که ما طبق آن عمل کنیم.
‌۳/ مدیریت ناکارآمد ‎دولت در این سالها به طور فشرده در مدیریت بحران کرونا بار دیگر برای مردم روشن شد. کتمان واقعیت، خوش‌بینی غیرکارشناسی، جلسات هفته‌ای یکبار و استفاده نکردن از ظرفیت‌های مردمی و عملیاتی در سراسر کشور.
‌۴/ علیرغم تمامی موارد فوق، با تمام وجود باور دارم که همچنان دولت برای تغییر جهت به سمت اتخاذ تصمیم درست طبق نظر کارشناسان فرصت دارد و می‌تواند به نفع مردم اقدام کند. البته اگر از شیوۀ رسانه‌ای خود (دو قطبی سازی) دست بکشد و بر ‎#مدیریت_بحران متمرکز شود.
‌۵/ می‌توانیم دست به دست هم دهیم، و شانه به شانۀ یکدیگر بر همۀ مشکلات فائق آییم. فرصت اشتباه نداریم و در برابر هر ظرفیتی که استفاده نمی‌کنیم مسئولیم. بیایید صلاح ‎مردم را در اولویت قرار دهیم. آنوقت همۀ ظرفیت‌ها برای کمک به پیشبرد تصمیم درست همراه شما خواهند بود.
ابراهیم قاسمپور در گفت‌وگو با خبرنگار ورزشی خبرگزاری فارس، در خصوص شیوع ویروس کرونا در کشور و همچنین تعطیلی مسابقات و اینکه آیا به صلاح است بازی‌ها ادامه پیدا کند، اظهار داشت: از نظر من جان انسان‌ها از همه چیز مهم‌تر است. ورزش برای سلامتی است و وقتی سلامت در خطر باشد دیگر ورزش معنا ندارد. اگر برگزاری مسابقات خطری برای بازیکنان ایجاد نکند، برگزاری مسابقات ایرادی ندارد، اما اگر باعث خطر شود، حتماً باید بازی‌ها ادامه پیدا نکند.
وی با اشاره به اینکه تیم‌ها نزدیک یک ماه است که تمرینات درستی نداشته‌اند، گفت: معمولاً برای برگزاری مسابقات پیش از شروع فصل، بدنسازی و مسابقات دوستانه درنظر گرفته می‌شود و در این شرایط هیچ باشگاهی از بدنسازی دوباره استقبال نخواهد کرد مگر آنکه آنها مجبور باشند. 
وی تأکید کرد: بزرگترین کشورهای دنیا لیگ‌شان را متوقف کردند و هنوز نمی‌دانند آیا مسابقات‌شان ادامه پیدا می‌ کند یا خیر. مسابقات المپیک یک سال به تعویق افتاده و هنوز هم زمان دقیق برگزاری‌اش مشخص نیست. به همین خاطر کار فدراسیون هم برای ادامه یا تعطیلی مسابقات سخت خواهد بود. 
برخی از باشگاه‌ها مدعی هستند لیگ باید ادامه پیدا کند و پرسپولیسی‌ها اعتقاد دارند در صورت توقف لیگ، آنها قهرمان خواهند شد. قاسمپور در واکنش به این صحبت‌ها، گفت: متأسفانه تصمیم‌گیری‌ها همیشه به این شکل بوده و فشارهای روانی بیشتر تأثیر دارد تا تصمیمات مدیریتی. هر کس از این آب گل‌آلود می‌‌خواهد ماهی بگیرد، ته جدولی‌ها می‌گویند ما در لیگ می‌مانیم و صدر جدولی‌ها هم مدعی قهرمانی هستند، اما سازمان لیگ باید قاطعانه و البته کارشناسی تصمیم بگیرد و تحت‌تأثیر صحبت‌های مربیان و بازیکنان باشگاه‌ها نباشد. اینکه یک تیم بگوید ما قهرمانیم و تیم دیگر بگوید سقوط نمی‌کنیم، اظهارات واهی است و اگر تصمیم جدی گرفته نشود، هر شخصی ساز خودش را خواهد زد. 
قاسمپور خاطرنشان کرد: امیدوارم این ویروس از مملکت و کل دنیا خارج شود، چون ما در حال حاضر کارهای مهم‌تر از فوتبال در کشورمان داریم که باید برای خروج این ویروس انجام شود.
انتهای پیام/
بازیکن آرژانتینی تیم یوونتوس می‌گوید در مبارزه با ویروس کرونا سختی‌های زیادی را تحمل می‌کند.            
به گزارش ایلنا، باشگاه یوونتوس در ماه گذشته به علت مثبت اعلام شدن تست ویروس کرونای دنباله روگانی، تمرینات را تعطیل اعلام کرد و تمامی بازیکنان این تیم به قرنطینه خانگی رفتند.
با گذشت دو هفته از قرنطینه خانگی مشخص شد بلیز متوئیدی و پائولو دیبالا دو بازیکن دیگر تیم یوونتوس هستند که به این ویروس مبتلا شده‌اند.
دیبالا که به همراه نامزدش در قرنطینه حضور دارد می‌گوید شرایط سختی را متحمل شده است اما وضعیت نسبتا بهتر دارد.
دیبالا گفت:« در حین تمرین من خیلی سریع احساس ناراحتی کردم و نمی‌توانستم درست تنفس کنم و کاری انجام دهم. بعد از تنها ۵ دقیقه احساس خستگی کردم و حس کردم بدنم سنگین شده و عضلاتم آسیب دیده و تمرین را متوقف کردم. در حال حاضر اما تقریبا خوب شده‌ام و شرایط بهتری دارم.»
به گزارش خبرنگار گروه اقتصاد بین‌الملل خبرگزاری فارس به نقل از راشا تودی، با توجه به آن که قیمت نفت شیل آمریکا در حال نوسان در محدوده 20 دلار در هر بشکه است و از سوی دیگر شاهد پیش بینی افزایش مازاد عرضه نفت به بازار جهانی به خاطر کاهش تقاضا ناشی از شیوع ویروس کرونا هستیم، در آینده شاهد بدتر شدن اوضاع در صنعت نفت آمریکا خواهیم بود.
روز یکشنبه دونالد ترامپ، رئیس جمهور آمریکا، وضعیت اضطراری اجتماعی در آمریکا به خاطر شیوع کرونا را تا پایان ماه آوریل تمدید کرد و از طرح قبلی خود برای از سرگیری شرایط عادی در اقتصاد آمریکا تا عید شکرگزاری عقب نشینی کرد. 
از طرف دیگر هنوز مهر بودجه 2 میلیارد دلاری تخصیص داده شده از سوی کنگره آمریکا برای کمک به اقتصاد این کشور در تقابل با کرونا خشک نشده، حالا صحبت از چهارمین طرح کنگره برای مقابله با کرونا به میان آمده است.
تاکنون 193 میلیون نفر در آمریکا به دلیل شیوع ویروس کرونا در معرض نوعی قرنطینه قرار گرفته‌اند. در اوایل ماه مارس برخی پیش‌بینی‌ها حاکی از آن بودند که در سال 2020 شاهد منفی شدن تقاضای نفت خواهیم بود و 220 هزار بشکه از تقاضای نفت در بازار جهانی کاهش خواهد یافت.
با رسیدن به اواسط ماه می پیش بینی‌ها بسیار منفی‌تر شد و حاکی از آن بود که در سه ماهه دوم سال جاری شاهد کاهش 10 میلیون بشکه‌ای تقاضای نفت در بازار جهانی خواهیم بود. 
چند روز پس از آن برخی دیگر از کارشناسان پیش بینی کردند که تقاضای نفت در سه ماهه دوم حتی بین 13 تا 14 میلیون بشکه کاهش خواهد یافت.
هفته گذشته آژانس بین المللی انرژی هشدار داد که این کاهش تقاضا می‌تواند تا 20 میلیون بشکه در روز از مصرف نفت در بازار جهانی بکاهد. البته ممکن است طی روزهای آینده این پیش بینی‌های منفی حتی بدتر هم شود. طی روزهای گذشته و حتی امروز هم شاهد کاهش قابل توجه قیمت نفت در بازار جهانی بوده‌ایم.
موسسه JBC انرژی اعلام کرده است که از منظر ما شرایط حاکی از افزایش آگاهی نسبت به روند شکستن تقاضا در بازار است که می‌تواند به از بین رفتن 20 درصد تقاضا در بازار جهانی منجر شود و ما تقریبا روی این مسئله برای ماه‌های آوریل و می حساب کرده‌ایم.
شاهد آن هستیم که بازارها سریع‌تر از آن چیزی که پیش بینی می‌شد افت کرده‌اند. در برخی از حوزه‌ها در بازارهای جهانی شاهد سقوط شدید قیمت‌ها هستیم.                                              
کامرز بانک هم گزارش داده که به صورت روزانه پیش بینی‌ها از منفی‌تر شدن اوضاع حکایت دارد و در بخش عرضه هم هیچ نشانه‌ای از اجماع و توافق بین روسیه و عربستان برای بهبود اوضاع قیمت نفت وجود ندارد.
توجه کارشناسان حالا به ظرفیت ذخیره انبارهای نفت جهان معطوف شده که ممکن است طی هفته‌ها و یا چند ماه آینده شاهد پر شدن این ظرفیت نیز باشیم.
جورنار تون هاگن، مدیر بخش بازار نفت موسسه ریستاد انرژی می‌گوید: چرخه تامین در بازار نفت به دلیل کاهش شدید تقاضا به شدت مختل شده است و همین مسئله باعث عقب‌نشینی تمام جایگزین‌ها برای جبران این اختلال در ماه‌های آوریل و می هستیم.
وی تاکید کرد: شاهد افزایش انبار فراورده‌های نفتی در حوزه‌های ساحلی هستیم و پالایشگاه‌ها در جهان قیمت محصولات خود را کاهش داده‌اند. از سوی دیگر میزان قراردادهای ذخیره نفت به صورت شناور نیز رشد چشم‌گیری داشته است. 
بلومبرگ نیز اخیرا گزارش داده است که شرکت اپراتور خطوط لوله پلینز آل امریکن با ارسال نامه به شرکت‌های تولید کننده نفت در آمریکا خواستار کاهش تولید نفت آنها شده است.
گزارش‌ها حاکی از آن است که دیگر شرکت‌های خطوط لوله در آمریکا هم درخواست‌های مشابهی را از شرکت‌های تولید کننده نفت کرده‌اند. 
شرکت پلینز اعلام کرده است که ما در قالب ارائه این درخواست‌ها خواستار کاهش تولید نفت در قبال شیوع گسترده ویروس کرونا هستیم. 
بانک گلدمن ساکس آمریکا پیش بینی کرده است که تولید نفت این کشور در سه ماهه دوم سال 2020 روزانه 1.4 میلیون بشکه کاهش خواهد داشت. 
با توجه به بالا بودن مازاد عرضه در بازار و از آن جا که شاهد پر شدن انبارهای نفت در جهان در آینده نزدیک خواهیم بود، پیش بینی‌ها حاکی از آن است که شاهد کاهش بیشتر قیمت نفت در بازار خواهیم بود. 
کارشناسان بانک گلدمن ساکس می‌گویند، به همین دلایل شاهد کاهش تولید خواهیم بود.
طی هفته گذشته تعداد دکل‌های نفتی و گازی آمریکا 44 واحد کاهش یافت که بیشترین سقوط هفتگی تعداد آنها طی 4 سال گذشته محسوب می‌شود. 
نکته حائز اهمیت این است که از این 44 دکل 23 دکل کاهش یافته مربوط به میدان شیل پرمیان که بزرگ‌ترین میدان نفت شیل آمریکا محسوب می‌شود، بوده است.
بانک آمریکا هم اعلام کرده همه چیز در بازار نفت به این بستگی دارد که چگونه طی ماه‌های آینده جهان بتواند شیوع ویروس کرونا را کنترل کند و یا این که در این مسئله شکست خورده و این شیوع به سال آینده کشیده شود.
این بانک تاکید کرد: انتظار بازار نفت جهانی این است که طی 3 تا 4 ماه آینده اوضاع کنترل شده و به شرایط عادی باز گردد، اما در صورتی که این شوک وارد شده به بازار جهانی برای 12 ماه و یا حتی بیشتر طول بکشد، مازاد عرضه شدید نفت به بازار قیمت نفت را برای مدت زمان زیادی زیر 30 دلار نگاه داشته و شاهد بدتر شدن اوضاع خواهیم بود.
در حال حاضر به دلیل شیوع کرونا حدود 2.3 میلیارد نفر در جهان در شرایطی شبیه به قرنطینه به سر می‌برند و اوضاع در اروپا و آمریکا اصلا خوب نیست. 
اوضاع زمانی بدتر شده است که اخیرا روسیه و عربستان هم نتوانستند برای کنترل عرضه به بازار توافق کنند و اعلام کرده‌اند، طی روزهای آینده عرضه نفت به بازار جهانی را به شدت افزایش خواهند داد.
دولت آمریکا هم که پیش تر دستور داده بود انبارهای نفت این کشور با ارزان شدن قیمت پر شوند، از این تصمیم عقب نشینی کرده و بخشی از این ظرفیت را در اختیار شرکت‌ها قرار داده‌اند.
با توجه به آن که هزینه تولید نفت شیل آمریکا بسیار بیشتر از هزینه تولید نفت متعارف در کشورهای خاورمیانه و روسیه است، تداوم شرایط کنونی و پایین بودن شدید قیمت نفت باعث خواهد شد که اوضاع بحران زده این صنعت در آمریکا در آینده بدتر هم شود.
انتهای پیام/ب
به گزارش خبرآنلاین آذربایجان‌غربی، محمدمهدی شهریاری استاندار آذربایجان‌غربی در ارتباط تصویری با رئیس جمهور گفت: ️از ابتدای شیوع ویروس کرونا در استان ۱۸ جلسه ستاد استانی برگزار شده است ضمن اینکه ️۲۳۰۰ تخت بیمارستانی برای شرایط حاد احتمالی آماده شد. وی اضافه کرد: ️اقدامات دولت تدبیر و امید در بحث بهبود شاخص های درمانی در این استان قابل تقدیر است. متوسط برخورداری از تخت بیمارستانی در استان زیر یک درصد بود که اکنون به ۱.۶ درصد رسیده است بطوریکه ️از سفر سال گذشته هیات دولت به استان تا به امروز ۹۰۰ تخت بیمارستانی به مجموع تخت های استان اضافه شده است. در حال حاضر نیز ۶۵۰ تخت بیمارستانی نیز آماده افتتاح و ۱۰۰۰ تخت دیگر نیز در دست احداث است. وی با اشاره به اینکه ️۳ واحد تولیدی الکل و ۱۶ واحد تولید مواد ضدعفونی در استان فعالیت دارند افزود: در حال حاضر داروخانه های استان از وضعیت خوبی تقریبا برخوردارند. روزانه یک میلیون جفت دستکش در استان تولید می شود. شهریاری خاطر نشان‌کرد: ️بیمارستانهای صحرایی در ارومیه، مهاباد و سردشت راه اندازی شده و در پیرانشهر نیز به زودی راه اندازی می شود و تعداد تخت های بیمارستان صحرائی به ۶۰۰ تخت می رسد. استاتدار آذربایجان‌غربی بیان کرد: ️در تمام شهرهای استان استراحتگاه ایجاد شده و در حال حاضر ۳۰ بیمار بهبود یافته از کرونا در این استراحتگاه ها روند درمان را طی می کنند و ️در حال حاضر ۸۲ تخت آی سی یو و ۹۲ تخت سی سی یو و ۴۰۵ تخت اورژانس خالی داریم و خوشبختانه امکانات خوبی در این زمینه فراهم شده است. وی افزود: ️متاسفانه ۷ پزشک و ۱۹ پرستار استان درگیر بیماری کرونا شده اند و روند درمان آنها بخوبی طی می شود. شهریاری گفت: ️متوسط مبتلایان نسبت به جمعیت استان ۱۹.۵ است که از این لحاظ در رتبه خوب ۲۴ کشوری قرار داریم. وی اضافه کرد: ️دو دلیل اصلی ابتلای جمعیت استان به کرونا، شهرهای آلوده استان های همجوار و مسافرت های موردی ایام عید بوده است. وی درخصوص مشکلات استان افزود: ️ اگر چه پشتیبانی های لازم به طور جدی انجام می گیرید اما از مشکلات ما در استان در روند مدیریت بیماری کرونا، لزوم تجهیز کادر درمانی به تجهیزات پیشرفته، دستگاه ونتیلاتور برای شهرهای کم برخوردار و کوچک است و ️از دیگر مشکلات ما لزوم تامین دستگاه سی تی اسکن برای شهرهای خوی، مهاباد و ارومیه است. وی ادامه‌داد: ️کادر پزشکی و پرستاری تلاشهای ایثارگرایانه ای دارند اما معوقات و پرداخت کارانه آنها که از سال گذشته باقیمانده امروز یک مشکل محسوب می شود و پرداخت این معوقات در این شرایط باعث تقویت روحیه این عزیزان می شود. وی اظهارکرد: ️از دیگر نگرانی های ما، جانبازان عزیز سردشتی هستند. تدابیر لازم برای این بزرگواران اتخاذ شده است. از بیمارستان صحرائی گرفته تا تامین اقلام ضدعفونی کننده، ولی نیازمند تدابیر ویژه تری در این شهرستان هستیم. شهریاری گفت: ️از زمان اجرای طرح فاصله گذاری به طور متوسط روزانه ۶۳ درصد ترددها کاهش یافته است. در ۸۰ محور ۸۰۰ کادر نیروی انتظامی مستقر هستند. ۱۳۶ هزار غربالگری در این محورها انجام گرفته و ۲۰ درصد در مصرف بنزین کاهش داشتیم. وی گفت: در بحث بسیج ملی غربالگری تاکنون از جمعیت ۳ میلیون نفری تحت پوشش ۲ میلیون و ۹۳۷ هزار نفر غربالگری کرونا شدند و در این خصوص در جایگاه اول کشور قرار داریم. استاندار آذربایجان‌غربی گفت: ️در خصوص تامین اقلام ضروری نیز ۱۸۰ فروشگاه زنجیره ای استان انبارهایشان تکمیل است و تا چند ماه اقلام ضروری ذخیره شده و مشکلی از این بابت وجود ندارد. وی ادامه‌داد: ️خوشبختانه مردم با اطلاع رسانی هایی که صدا و سیما، شبکه های اجتماعی و تبلیغات محیطی انجام گرفته همکاری لازم در اجرای طرح فاصله گذاری اجتماعی را دارند اما اقلیتی هستند که توجهی ندارند و همین اقلیت باعث تداوم شیوع ویروس می شود.

48
به گزارش گروه بین‌الملل باشگاه خبرنگاران جوان، وب سایت بغداد الیوم امروز یکشنبه ۲۹ مارس با استناد به اظهارات وینسنت پارکر، سخنگوی ائتلاف به اصطلاح ضدداعش داعش اعلام کرد نیرو‌های ائتلاف بین المللی به سرکردگی آمریکا، طبق برنامه از پیش تعیین شده در حال خروج از عراق هستند و شیوع ویروس همه گیر کرونا هیچ ارتباطی با آن ندارد.
او افزود: پس از موفقیت‌های ثبت شده توسط نیرو‌های امنیتی عراق در مبارزه با اعضای گروه تروریستی داعش، نیرو‌های ائتلاف در حال انتقال واحد‌های خود در عراق هستند. این روند از قبل برنامه ریزی شده است و هیچ ارتباطی با حملات به پایگاه‌های ائتلاف یا وضعیت مربوط به گسترش ویروس جدید در عراق ندارد.
این ائتلاف همچنین امروز یکشنبه اعلام کرد که پایگاه نظامی در استان کرکوک در شمال عراق را به ارتش این کشور تحویل داده است. در ۲۶ مارس، نیرو‌های خارجی پایگاه هوایی «القیاره» که فاصله چندانی از موصل ندارد را ترک کردند.
بیشتر بخوانید: آمریکا پایگاه «کی ۱» را به ارتش عراق تحویل داد+ تصاویر
بغداد در ماه فوریه، خروج نیرو‌های خارجی از عراق را اعلام کرده بود. کمیته دفاع و امنیت عراق در ماه فوریه اعلام کرد که ائتلاف بین المللی عملیات خود را در خاک عراق به حالت تعلیق درآورده و در حال آماده سازی برای عقب نشینی نیرو‌های خود از این کشور است. این اعلامیه یک ماه پس از شهادت سردار قاسم سلیمانی، فرمانده سابق سپاه قدس ایران انجام شد. در ۵ ژانویه، پارلمان عراق قطعنامه‌ای را تصویب کرد که خواهان خروج همه نیرو‌های خارجی از این کشور بود.
انتهای پیام/
به گزارش گروه استان های باشگاه خبرنگاران جوان از شهرکرد، جعفر مردانی معاون سیاسی، اجتماعی و امنیتی استاندار چهارمحال و بختیاری و سخنگوی طرح فاصله‌گذاری اجتماعی در استان گفت: اجرای طرح فاصله‌گذاری اجتماعی نیازمند مشارکت و حمایت همگانی اقشار مختلف مردم با مسئولان است.
او اظهار داشت: با اجرای این طرح، از ورود هرگونه مسافر و گردشگر به چهارمحال و بختیاری ممانعت به عمل می‌آید.
مردانی افزود: امسال در روز طبیعت، به منظور پیشگیری از کرونا ویروس، تمامی اماکن گردشگری، پارک‌ها، بوستان‌ها و مراکز تفریحی تعطیل و ورود هرگونه گردشگر ممنوع است.
او تأکید کرد: محدودیت تردد علاوه بر ورودی و خروجی‌های چهارمحال و بختیاری، شامل ورود افراد غیربومی به سایر شهرستان‌ها می‌شود.
انتهای پیام/ن
فرامز صدقی روز یکشنبه به خبرنگار ایرنا اظهار داشت: با توجه به اینکه زیرساخت کافی در استان وجود ندارد، تنها مدارس برخوردار توانسته اند از این شیوه، بهره ببرند.
وی گفت: در روش برگزاری کلاس ها به صورت آنلاین،  دانش آموزان با کدملی، وارد سایت شده و به صورت ویدئو کنفرانس، با معلم و سایر همکلاسی ها، ارتباط برقرار می کنند، و درس می خوانند.  
وی اظهار داشت: در این روش، دانش آموزن، در فضای مجازی، به صورت آنلاین حضور داشته، تکلیف می گیرند، حضور و غیاب می شوند و مکلف هستند در کلاس های مجازی حضور یابند.
رییس اداره فناوری اطلاعات و ارتباطات اداره کل آموزش و پرورش خراسان شمالی با اشاره به شیوع کرونا و تعطیلی مدارس افزود: برای کمک به آموزش این دانش آموزان در این روزهای تعطیلی مدارس، برنامه های مقاطع مختلف در شبکه استانی اترک پخش می شود.
وی با تاکید بر اینکه تلاش داریم تا آموزش در این روزها، تعطیل نشود اظهار داشت: تاکنون حدود ۷۰۰ دقیقه برنامه آموزشی به صوت صوتی و تصویر برای دانش آموزان تهیه و در سیمای اترک استان پخش شده است.  
رییس اداره فناوری اطلاعات و ارتباطات اداره کل آموزش و پرورش خراسان شمالی افزود: تمام برنامه ها، به صورت بایگانی شده، در فضای مجازی موجود و برای دریافت، قابل دسترسی است.
وی درباره آموزش آف لاین به دانش آموزان گفت: در این شیوه، معلمان، محتوای درسی را به صورت تصویری، صوت و یا نوشتاری تهیه کرده و پس از تایید سرگروه های استان، در سامانه مربوط بارگزاری می کنند.
وی با بیان اینکه ۱۰۰ نفر از سرگروه ها، به سامانه دسترسی دارند و محتواها را بارگزاری می کنند افزود: تا کنون ۵۰۰ محتوای درسی در سامانه بارگزاری شده و برای تمام درس ها و تمام مقاطع تحطیلی، قابل دسترسی است. دانش آموزان در هر زمان، با مراجعه به سامانه محتوا را دریافت می کنند.
صدقی خاطرنشان کرد: دانش آموزان در این شیوه، تکلیف درسی را دریافت و برای معلمان ارسال می کنند.
رییس اداره فناوری اطلاعات و ارتباطات اداره کل آموزش و پرورش خراسان شمالی افزود: محتوای درسی به صورت لوح فشرده، برای تمام مقاطع تحصلی تهیه شده و موجود است و دانش آموزان می توانند از آن، در منزل استفاده کنند.  
۱۸۰ هزار دانش آموز و پیش دبستانی در بیش از ۲ هزار مدرسه زیر نظر ۱۴ هزار معلم تحصیل می کنند.
بیستمین جلسه ستاد استانی مدیریت بیماری کرونا برگزار شد و در این جلسه به بررسی عملکرد چهارمین روز فاصله گذاری اجتماعی و گزارش کمیته های مختلف پرداخته شد.
سخنگوی ستاد استانی مدیریت بیماری کرونا در اصفهان در مورد خروجی این جلسه در گفتگو با خبرنگاران گفت: اعمال محدودیت تردد در روزهای 12 و 13 فروردین ماه با جدیت دنبال می شود و در این بین طبق مصوبه جلسه قبل 4 دسته از وسایل نقلیه همچنان اجازه تردد دارند. 
به گفته حجت االله غلامی برای خبرنگارانی که در این دو روز قصد فعالیت دارند در تعامل با فرمانداری می توانند برگ تردد دریافت کنند. 
وی در ادامه اضافه کرد: 205 ایستگاه کنترلی با سه هزار و 100 نیروی انتظامی و هلال احمر ، بهداشت و شهرداری تردد میان شهرها بوستان ها را کنترل می کنند. 
غلامی تاکید کرد: در 4 روز گذشته نزدیک به 436 خودرو جریمه 500 هزار تومانی و 13 خودرو توقیف شده اند از سوی دیگر نزدیک به 3 هزار خودرو که در حال عزیمت به اصفهان با پلاک های غیر بومی بودند بازگشت داده شدند.
شروع جنگ روانی اخیر از گزارش جمعه گذشته نیویورک تایمز درباره وجود طرح عملیات نابودکننده علیه کتائب حزب الله از  گروه های مقاومت و الحشدالشعبی بود که پس از آن انبوهی اخبار و گزارش های متفاوت (راست و دروغ) در شبکه های اجتماعی به گردش در آمد.
موج این جریان سازی خبری در روز گذشته با ادعای ترور آیت الله سیستانی و نیز اعلام آماده باش از سوی نخست وزیر عراق به اوج رسید که هیچکدام صحت نداشت و کمی تا پایان روز کاری سه شنبه (دیروز) هم هیچ منبع رسمی خبر ورود معاون وزیر دفاع آمریکا، رئیس ستاد ارتش آمریکا ، دستیار ستاد هوایی آمریکا و یک افسر ارشد از پنتاگون به پایگاه عین الأسد را که همین جریان رسانه ای انتشار داده بود، تایید نکرد.
در خبر دیگری هم گفته شده بود که نخست وزیر پیشنهادی عراق از مردم عراق خواسته تا خانه های خود را که به مقر نیروهای حشدالشعبی نزدیک است تخلیه کنند، چراکه هر لحظه احتمال حمله نیروهای آمریکا به مقرهای حشدالشعبی وجود دارد.
این درحالی است که پیگیری های صورت گرفته در سایت های عربی و انگلیسی در منطقه، نشان می دهد که به غیر از رسانه های وابسته یا متمایل به سعودی ها، کمتر اثری از این گزارش ها و خبرهای ملتهب کننده در رسانه های دیگر دیده می شود ؛ بویژه الحدث و العربیه که طی روزهای گذشته بطور مستمر بر شیپورهای جنگ دمیده اند.
داستان از جمعه گذشته هنگامی آغاز شد که خبرگزاری های رسمی از قول نیویورک تایمز خبر مربوط به طرح کاخ سفید برای نابودی کتائب حزب الله را منتشر کردند که با تخلیه پایگاه های نظامی آمریکایی در استان های نینوا و صلاح الدین و انتقال این نیروها به دو پایگاه عین الاسد و اربیل طی روزهای گذشته تا حدودی اخبار مربوط به کرونا در آمریکا ، عراق و منطقه را هم به خود معطوف کرد.
این گزارش اما موج تازه خبرسازی ها در شبکه های اجتماعی را شکل داد، بطوری که مخاطبان عام، منطقه را در آستانه یک جنگ تمام عیار ببینند.
در این شبکه ها اعم از تلگرام، واتس آپ و ... بصورت انبوه از انتقال نیرو و تجهیزات جدید آمریکایی از کویت ، اردن ، سوریه و دیگر نقاط منطقه و جهان به عراق خبر منتشر می شود و تصاویر و ویدئوها نیز تماما آرشیوی است.
این جریان سازی خبری در حالی برای اثبات عزم آمریکا برای یک حمله نظامی گسترده در عراق علیه کتائب حزب الله و به دنبال آن ضربه به منافع ایران و حتی حمله به داخل ایران شکل گرفته که تخلیه پایگاه های نینوا و صلاح الدین و تجمع نیرو و تجهیزات در عین الاسد توجیه نظامی لازم را برای عملیات نظامی ندارد، بویژه آنکه این پایگاه قبلا هدف حمله موشکی ایران قرار گرفته و تلفات هم داشته است. یا به عنوان مثال تجمع همه فرماندهان آمریکایی در عین الاسد برای تشکیل یک نشست امنیتی، کمی احمقانه به نظر می رسد، اما خبر آن بیشترین بیننده ها را در کانال ها و گروه های تلگرامی و واتس آپی داشته است.
برخی تحلیلگران عراقی، دلیل تخلیه پایگاه های آمریکایی را دور کردن نیروهای آمریکایی از حملات احتمالی نیروهای الحشدالشعبی و یا مصون داشتن آنان از کرونا (قرنطینه صحرایی) و برقراری کنترل حداکثری بر این پایگاه و نیروهایش می دانند.
این کارشناسان اوضاع نظامیان آمریکایی را نه برای یک جنگ تمام عیار که برای درگیری های محدود هم مساعد نمی دانند، بخصوص اینکه کابوس نفوذ کرونا به ناوهای هواپیمابر ( ازجمله تئودور روزولت) این کشور چشم انداز خوفناکی از آینده این نیروها در خاورمیانه ترسیم می کند و به علاوه اوضاع داخلی آمریکا نیز با ورود کرونا به خیابان های نیویورک و نیوجرسی و رفته رفته واشنگتن، به سمت آشفتگی سیر می کند.
در این خصوص برخی منابع عراقی و رسانه های منطقه ای با خبرسازی های روزهای اخیر خود به این فضا دامن زده اند، اما موجی که در شبکه های اجتماعی ایران و عراق و منطقه براه افتاده بسیار فراتر از آن خبرسازی هاست و عمدتا خبرهایی منتشر می شود که در رسانه های رسمی و خبرگزاری های معتبر دیده نمی شود.
انتشار چنین اخباری در شبکه های اجتماعی درحالی است که بسیاری از تحلیلگران عراقی و منطقه اعتقادی به یک درگیری سخت در این کشور ندارند و محتمل ترین برخورد را در حد ضربات محدود همانند ماه های گذشته تلقی می کنند.
در این خصوص، وفیق السامرائی ژنرال بازنشسته عراقی ساکن لندن بعد از ماه ها سکوت روز 12 فروردین تحلیل جامعی ارائه کرده و احتمال ماجراجویی آمریکا را بسیار بعید دانسته و با اشاره به مشکلات منطقه ای و چالش کرونا در داخل آمریکا، گفته است که آمریکا در شرایطی نیست که دست به اقدام نظامی در عراق بزند.
همچنین سید حمید حسینی از مقام های الحشدالشعبی و رئیس اتحادیه رادیوتلویزیون های عراق نیز در این خصوص تحلیل جالبی ارائه و تاکید کرده که عقب نشینی های آمریکا از پایگاه هایش در عراق نتیجه شکست این کشور است.
وی درباره عین الاسد هم که دائم می گویند تقویت شده و نیروهای سایر پایگاه ها به آنجا منتقل شده است، می گوید: خبر داریم که آمریکایی ها حتی نیروهایشان را در این پایگاه نیز کاهش داده و تخلیه کرده اند.
این مقام رسانه ای الحشدالشعبی همچنین تاکید کرده که آمریکایی ها در نهایت همان بمباران های مقطعی و محدود را در دستور کار خود خواهند داشت.
از نکات جالب خبرسازی ها در روزهای اخیر مربوط به حمله کاتیوشایی به عین الاسد در روز گذشته بود که معدود رسانه های عراقی به نقل از منابع نامشخص آن را منتشر کرده و مدعی شدند که آمریکایی ها با سامانه پاتریوت خود آنها را دفع کرده اند، اما منابع نظامی رسمی عراق در بعد از ظهر این خبرها را رسما تکذیب کرده و گفتند که این حمله کار داعش بوده و کلیه موشک ها در مناطق بیابانی فرود آمده است و عدم فرود این موشک ها به داخل عین الاسد،‌ اساسا ربطی به سامانه پاتریوت نداشته است.
با همه اینها، یادآوری این نکته که از ترامپ و تیم تندرو و جنگ سالار او نمی توان انتظار حرکت های عاقلانه داشت و هر لحظه ممکن است تصمیم غیر عقلانی اتخاذ کنند، ضروری است و البته که در این خصوص هم جمهوری اسلامی و هم نیروهای مقاومت در عراق و منطقه آمادگی لازم را برای پاسخ گویی دارند و باید داشته باشند، با اینحال کارشناسان امور منطقه براساس مجموعه اطلاعات موجود درباره تحرکات آمریکا این بحث را که تخلیه پایگاه های نظامی از سوی آمریکا و متحدانش و تحویل آن به دولت عراق، آغاز خروج نهایی نظامیان آمریکایی از عراق است، بسیار محتمل تر می دانند؛ خروج ازمنطقه به شکلی آبرومندانه تر!
به گزارش گروه بین‌الملل خبرگزاری تسنیم به نقل از روزنامه القدس العربی درحالی که درسایه شیوع ویروس کرونا همه کادر پزشکی و درمانی در سراسر جهان مشغول مبارزه با این ویروس هستند٬ پزشکان و پرستاران در نوار غزه به دلیل ادامه تجاوزات رژیم اشغالگر صهیونیستی حتی در این موقعیت سخت٬ ماموریتشان برای مقابله با کرونا شبیه سایر پزشکان در جهان نبوده و این وظیفه انسانی تبدیل به یک ماموریت خطرناک برای آنها شده است.
«هلنا کندی» وکیل و عضو مجلس لردهای انگلیسی گزارشی درباره خطراتی که کادر پزشکی و درمانی فلسطینیان با آن مواجه هستند آماده کرده و نوشت که کرانه باختری و نوار غزه طبق گزارش سازمان ملل٬ در زمینه نظارت و رعایت موارد پزشکی و بهداشتی برای کادر پزشکی و درمانی٬ از خطرناک‌ترین مناطق جهان هستند.
در این گزارش که در سایت «میدل ایست آی» به چاپ رسیده آمده است که در خلال دوسال گذشته در پی تجاوزات رژیم صهیونیستی به فلسطینیان در راهپیمایی‌های بازگشت بیش از 200 امدادگر به شهادت رسیده و 845 پزشک دیگر زخمی شده‌اند که هیچ کس تاکنون به این مسئله اشاره‌ای نکرده است.
کندی در ادامه گزارش خود ابراز داشت که تجاوزات ضد پزشکان و کادر درمانی و بهداشتی فلسطینی موضوع تازه‌ای نیست؛ همانطور که حملات وحشیانه رژیم اشغالگر در سال 2014 علیه نوار غزه منجر به شهادت 23 کادر درمانی و 556 کودک فلسطینی٬ نابود کردن یک آمبولانس٬ تخریب 17 بیمارستان و 56 مرکز بهداشتی شد.
سازمان ملل پس از تحقیق درباره تجاوزات وحشیانه رژیم صهیونیستی علیه فلسطینیان نتیجه گیری کرد که اطلاعات به دست آمده حاکی از نقض کامل حقوق بشر و قوانین بین‌المللی در کنار جنایت‌های جنگی اسرائیل علیه ملت فلسطین است.
هلنا کندی ادامه داد که طبق تحقیقات انجام شده توسط موسسه پزشکی فلسطینیان٬ بیمارستان‌ها و کادرپزشکی فلسطینیان بر اساس قانون بین‌المللی از حمایت طبیعی برخوردار نیستند.
وی تصریح کرد که فرار از مجازات جزئی از سیاست رژیم صهیونیستی است که در آن تجاوز ضد بیمارستان‌ها و آمبولانس‌ها به هیچ وجه تحت پیگرد قانونی قرار نگرفته و همین امر موجب تکرار این جنایات می‌شود.
نویسنده گزارش مذکور از سازمان ملل خواست تا چشم خود را به روی اتفاقاتی که در فلسطین اشغالی رخ می‌دهد نبندد.
وی تاکید کرد اکنون زمان آن رسیده تا جلوی حملات ضد کادر درمانی و بهداشتی در همه جای دنیا گرفته شود. هلنا کندی خاطرنشان کرد که بعد از طرح معامله قرن «دونالد ترامپ» ر‌ئیس جمهور آمریکا٬ مدیریت مسئله فلسطین و درگیری فلسطینیان با صهیونیست‌ها از دست همه جهان خارج شد و انگلیس باید اقدامات واقعی برای حمایت از فلسطین در برابر تجاوزات رژیم صهیونیستی اتخاذ کند.
انتهای پیام/
به گزارش خبرنگار گروه استان های باشگاه خبرنگاران جوان از شیراز، علی محمد کریمی در یازدهمین جلسه شورای مدیریت بحران، گفت: حرکت خودرو‌ها در مسیر‌های دسترسی به تفرجگاه‌های عمومی مانند پارک سرآسیاب، تل دراز، سرافزر، هنگام و تنگ کارزین با مصوبه شورای تامین محدود و آمد و شُد‌ها کنترل می‌شود.
رئیس شورای تامین شهرستان قیروکارزین تصریح کرد: تصویب این اقدام به دنبال مصوبات ملی و استاتی و با نظر مثبت شورای تامین شهرستان صورت گرفته و با ایجاد تور‌های ایست و بازرسی و گیت‌های تب سنجی در نقاط کلیدی این شهرستان فعال شده است.
کریمی با اشاره به فعال بودن ۱۱ ایستگاه ایست و بازرسی در سطح شهرستان و اهمیت وجود آن در تضمین سلامت شهروندان تاکید کرد: تمامی پُست‌های بازرسی با هماهنگی فرمانداری شهرستان و مشارکت نیرو‌های انتظامی، سپاه پاسداران، بسیج، هلال احمر، شبکه بهداشت درمان و آموزش پزشکی، شهرداری‌ها و دهیاری‌ها مشغول به خدمت و تلاش شبانه روزی هستند.
او با بیان اینکه همه اقدامات ممکن برای قطع زنجیره اجتماعی و انسانی ویروس کرونا در دستور کار است، افزود: از ورود مسافران غیر بومی به شهرستان قیروکارزین ممانعت و با متخلفین طبق قوانین مربوطه برخورد می‌شود.
فرماندار شهرستان قیروکارزین اظهار کرد: تمامی دستگاه‌های اجرایی در شهرستان در آمادگی کامل بوده و پیش بینی‌های لازم جهت مواجه با شرایط اضطرای در همه گیری بیماری انجام شده است، اما کنترل شرایط مستلزم رعایت و همکاری همه شهروندان است تا از این بحران به سلامت عبور کنیم.
او با پاسداشت تلاش‌های تیم‌های پزشکی و کادر درمانی ابراز کرد: مردم با مشارکت در پویش "در خانه می‌مانیم" ضمن حفظ سلامتی خود و دیگران، یاری گر کادر درمان کشور و نماینگر فرهنگ اصیل و شایسته خود باشند.
قیروکارزین با یک بیمارستان ۳۲ تختخوابی و ۵ مرکز بهداشتی و درمانی در ۱۷۰ کیلومتری جنوب غربی شیراز واقع است.
انتهای پیام/
به گزارش گروه بین الملل خبرگزاری تسنیم ، محمد بن زاید از بحران کرونا برای اعلام بازگشت روابط با سوریه استفاده کرد و البته این امر با توجه به پیروزی‌های گسترده ارتش سوریه با همکاری متحدانش و بازگشت ابهت دولت سوریه و قانون در این کشور امری طبیعی و مسلم بود. اما به نظر می‌رسد که رویارویی با ترکیه و جنگ این کشور در سوریه بویژه که نیروهایی را به صورت غیرقانونی در سوریه مستقر کرده و برخی مناطق سوریه را تحت کنترل گرفته است، در راس علل اصلی اعلام بازگشت روابط در این زمان مشخص باشد.
بن زاید که نیروهایش در کشتن هزاران یمنی خواه با بمباران مستقیم و یا از طریق محاصره یمن که به شیوع انواع بیماری‌ها و مرگ کودکان و زنان وسالخوردگان منجر شد، مشارکت دارند، به صورت "ناگهانی" اعلام کرد که "در این شرایط استثنایی کشورها مسائل سیاسی را نادیده می‌گیرند و مسائل انسانی را ارجحیت می بخشند بویژه که همه اینک با چالش مشترکی روبرو هستیم".
 
به گزارش شبکه خبری العالم، بن زاید با این سخن با یک تیر چند نشان زد؛ نخست بازگشت سرمایه گذاری در عرصه ساخت وساز و بازسازی و عمران سوریه است؛ بویژه که اوضاع ساخت و ساز در امارات از هم پاشیده است. دوم ضربه زدن به ترکیه با کمک تنها کشور عربی که قادر به مقابله با ترکیه است، بویژه که این کشور بخشهایی را از خاک سوریه اشغال کرده است. سوم ترمیم چهره امارات که در جنگ یمن خدشه دار شد و نیز ترمیم چهره بن زاید که با مشکلات خانوادگی دشواری روبروست. و چهارم یافتن برون رفت از فاجعه نفتی که بن سلمان ولیعهد عربستان با کاهش قیمت نفت ایجاد کرده است.
مسلما بن زاید که برای ضربه زدن به حضور ترکیه در لیبی عجله دارد و رئیس جمهور ترکیه را یک خطر، اوضاع سوریه را یک برون رفت و کرونا را یک فرصت می بیند، برای سفر به سوریه و دیدار با بشار اسد حتی لحظه ای درنگ نخواهد کرد؛ بلکه مانند دیگران به قدرت و ایستادگی سوریه پی‌برد ومی‌خواهد نخستین کسی باشد که "حسن نیت" خود را ابراز کند؛ پس از تمام رنج و سختی هایی که مردم سوریه از برادران عرب خود کشیدند.
انتهای پیام/
یک روزنامه‌نگار و نویسنده با بیان این که جهان علم، در موارد بسیاری، درگیر با عوامل بازدارنده، کمتر فرصت و مجال آن را پیدا کرده است تا تمام قد در برابر اندیشه غیر علمی و غیر عقلانی بایستد و از یافته‌هایش دفاع کند، گفت: پیداست در چنین شرایطی، علم همواره ذیل قدرت‌های سیاسی-اقتصادی و مذهبی زمان خود تعریف شده و اقتدار و استقلال لازم را نداشته است.
                                
به گزارش ایسنا، رضا خاکی‌نژاد با پیوستن به پویش #علمی_شو که کرسی یونسکو آن را به راه‌انداخته، یادداشتی با عنوان " در ستایش علم..." منتشر کرده است.
در این یادداشت آمده:« کرونا اگر می‌کُشد، هشدار هم می‌دهد. هشدار به آن‌هایی که رهیافت‌های عقلی در حوزه معرفت اجتماعی را بر نمی‌تابند و بسترساز خسارات و تلفات بیشتر می‌شوند. خوشبختانه، جامعه اینک به اعتبار تجربهٔ برآمده از ویروس همه‌گیر" کرونا" بیشتر از همیشه می‌داند که چه می‌خواهد. درست بر خلاف نظر برخی جامعه شناسان در گذشته که بر این باور بودند جامعه ایران بر سر آن چه که نمی‌خواهد توافق دارد!»
خاکی نژاد در این یادداشت می‌گوید:« با تورقی در تاریخ علم به روشنی می‌توان دریافت علم از قرون وسطی به این سو، تا چه میزان فراز و فرود داشته و در این فاصله،  چه دستاوردهای خیره‌کننده و درخشانی به جهان عرضه کرده است. این دستاوردها به ویژه از قرن‌های پانزده و شانزده به بعد، کار و زیست جمعی جهانیان را یکسره دستخوش دگرگونی بی‌سابقه و حیرت‌انگیز کرده است. تا آنجا که به گفته " آلفرد نورث وایت هد" در سال ۱۵۰۰ میلادی، مردمان اروپا بسیار کمتر از «ارشمیدس» که ۲۱۲ سال پیش از میلاد مسیح درگذشته است، می‌دانستند! بدیهی است دستاوردهای علم بدون هزینه هم نبوده است. جهان علم، در موارد بسیاری، درگیر با عوامل بازدارنده، کمتر فرصت و مجال آن را پیدا کرده است تا تمام قد در برابر اندیشه غیر علمی و غیر عقلانی بایستد و از یافته‌هایش دفاع کند. پیداست در چنین شرایطی، علم همواره ذیل قدرت‌های سیاسی-اقتصادی و مذهبی زمان خود تعریف شده و اقتدار و استقلال لازم را نداشته است.»
 در بخش دیگری از این یادداشت با اشاره به اطلاعات تاریخی آمده:«" برتراند راسل " در خطابه‌ای که در سال ۱۹۴۷ ایراد کرد، با اشاره به دشواری‌های علم در برابر تفکر قرون وسطایی، به مواردی چون به آتش افکنده شدن "جردانو برونو" فیلسوف ایتالیایی در سال ۱۶۰۰ میلادی و مرتد و ملحد شناخته شدن" گالیله" از سوی پاپِ روم به فاصله ۱۳ سال بعد به جرم ابراز عقیده پیرامون علمِ هیات و منظومه شمسی اشاره می کند.»
خاکی‌نژاد می‌گوید:« اما این بار علم در هیات و شمایل دیگری چهره نشان می‌دهد. وقتی نظام‌های مقتدر جهان، برای گشودن گره یک دشواری ناشی از بیماری همه‌گیر، به ضعف و فتور در می‌غلتند، این علم و تفکر علمی است که از بستر خرد و عقلانیت سر بر می‌آورد و به مرزبندی بین خود و اصحاب حلقه‌های قدرت می‌پردازد . اینک که زورمداران، گردنکشان و قدر قدرت‌های جهان در برابر ویروسی نادیده و ناشناخته سپر انداخته، شمشیرهایشان را غلاف کرده، درِ زرادخانه‌هایشان را گِل گرفته و مستاصل و حیران مانده‌اند، سلاح‌های متعارف و غیرمتعارف‌شان را به کدامین سو نشانه بروند. " کرونا " آغازگر عصر تازه‌ای در تاریخ خرد، تعقل، روشنگری و پوست‌اندازی تاریخی شده است. "کرونا " عزم آن دارد تا با خارج کردن علم از حوزه اقتدار ملاحظات سیاسی-اقتصادی و دینی، به آن سیادت، قدرت، و موقعیت تازه‌تری ببخشد. "کرونا" اینک اقتدار را در فرهنگ سیاسی و اجتماعی جهان در چارچوب مفهومی نو تعریف و تبیین می‌کند و سر بر آوردن دنیایی تازه‌تر را نوید می‌دهد.»
وی معتقد است:«تحلیل روشمند و تولید اندیشه و نظر در چنین موقعیت خطیر تاریخی بر عهده اندیشه ورزان، فرزانگان و خرد پیشگانی است که به آغاز عصر جدید در حیات علمی و اجتماعی جهان باور دارند. چنین فرصت یگانه و بی‌همتایی از هم اینک توجه بسیاری از نخبگان و متفکران حوزه نظر و اندیشه را به سوی خود جلب کرده است. "کرونا" به ما کمک می‌کند افزون بر شستن دست‌ها، چشم‌ها را هم بشوییم و به شیوه‌ای دیگر و از زاویه‌ای دیگر، جهان هستی را به نظاره بنشینیم.»
به گزارش ایسنا، کرسی یونسکو در ترویج علم به منظور مقابله با شبه علم، اخبار غیرعلمی و باورهای غلطی که این روزها پیرامون کرونا ویروس جدید در جامعه منتشر شده؛ پویشی را به نام «#علمی_شو» راه‌اندازی کرده و از همه علاقه‌مندان به مباحث علمی درست، دعوت می‌کند با تولید و ارسال پیام‌های کوتاه صوتی، تصویری و متنی، در راستای جایگزینی اندیشه و رفتار صحیح علمی در جامعه به جای هراس از این بحران، این پویش را یاری کنند.
کرسی یونسکو در ترویج علم از صاحبنظران، متخصصان و نیک اندیشان دعوت کرده است از طریق ایمیل کرسی به نشانی unescocps@gmail.com ، صفحه اینستاگرام unescocps و کانال تلگرامی @unescocps به پویش "#علمی_شو" بپیوندند.
انتهای پیام
خبرگزاری فارس، همدان-  بیش از یک ماه است میزبان مهمان ناخوانده‌‌ای هستیم که برایمان ابتدا شبیه یک شوخی بود ولی کم کم جدی شد و کار به تعطیلی مدارس، دانشگاه‌ها و تغییر ساعت کاری ادارات و در آخر قرنطینه کشید، هر روز برای در امان ماندن از این ویروس کوچک هولناک دستورات جدید صادر شده و می‌شود اما حرف اول و آخر به همه مردم همان در خانه ماندن و قطع زنجیره انتقال کروناست.
در خانه ماندن قطعا برای همه ما سخت بوده خصوصا آن هم در ایام عید نوروز که یک جا بند نمی‌شدیم و با دید و بازدید‌ها و مهمانی رفتن‌ها کلی کیف می‌کردیم اما چه می‌شود کرد، پای جانمان و سلامتی و زنده ماندن در میان است و این خود ماییم که تصمیم می‌گیریم که چگونه با این قضیه کنار بیاییم.
هرچند کلمه قرنطینه برای ما که هیچ وقت در این موقعیت نبودیم کمی گران و سنگین آمد و دائم در ذهنمان این حرف‌ها می‌گذشت که چطوری روز را شب کنیم و روزگار بگذرانیم اما تا به امروز این روزها گذشته و ما زنده‌ایم و در این مدت شاهد خلاقیت‌ها و نوآوری‌های بسیار بوده‌ایم و یا شنیده‌ایم.
مادر خانواده در این روزها برای گذراندن ایام به کام اهل خانواده شاید بیش از بقیه زحمت می‌کشد و سعی می‌کند با هر هنر و خلاقیتی که دارد  لحظات خوشی را در محیط خانواده ایجاد کند که شنیدن و ذکر این کارها و برنامه‌ها جالب بوده و خالی از لطف نیست؛
دست به کار شدم به چند نفر از دوستان و اقوامم زنگ زدم در مورد گذراندن این ایام در خانه ماندن پرسیدم که هر کدام داستان و روایتی از این روزهای قرنطینه داشتند که در این گزارش می‌خوانیم:
با دختر دایی‌ام تماس گرفتم و پرسیدم که این روزها را چگونه می‌گذراند؟ گفت: من که معلم هستم برایم بد هم نشد، کار عقب‌‌افتاده بسیار داشتم که باید انجام می‌دادم و این روزها فرصتی شد که به این کارها بپردازم و باور کن حتی برای لحظه‌ای بیکار نبوده‌ام و به کمک همسرم به امور داخل خانه، تعمیرات و... پرداخته‌ایم.

از طرفی هم زمان بیشتری را با فرزندانم سپری می‌کنم، دخترم در سن نوجوانی است و در این مدت  به او فرصت دادم که آشپزی کردن را امتحان کند و یاد بگیرد و این برایش هم جذاب بود و هم یک تجربه مهم و باارزش، البته برادرش هم در این کار کمکش می‌کرد؛ هرچند آشپزخانه دیگر آن آشپزخانه مرتب شده نیست ولی من برای اینکه این روزها برای آنها سخت نگذرد، آنها را آزاد گذاشتم و سخت نگرفتم تا به آنها خوش بگذرد و هوس بیرون رفتن نداشته باشند بقیه روز هم به فیلم دیدن، مرور درس‌ها و مطالعه با هم گذراندیم.

همسرم زمانی در زمینه خطاطی فعالیت داشت اما بعدها به علت مشغله کاری فرصت اینکه به سمت قلم و مرکب و کاغذ برود نداشت و دلش می‌خواست به بچه‌ها خط آموزش بدهد و این ایام فرصتی شد که خواسته‌اش را عملی کند و با آرامش کامل به هر دوی آنها خط را آموزش دهد و خودش نیز برای دلش دست به قلم شود.

بعد از آن به یکی دیگر از اقوام که فرزند ۴ ساله‌ای دارد زنگ زدم و جویای احوال و روزهای قرنطینه شدم، مریم گفت: خانه ماندن در ابتدا سخت بود چون ما هر روز کمی با هم پیاده‌روی می‌کردیم اما سلامتی فرزند و خانواده‌ام خیلی مهم است پس تصمیم گرفتم به گونه‌ای برنامه‌ریزی کنم که این روزها به خوبی و شادی بگذرد من حتی خریدهای خانه را به شکل آنلاین انجام می‌دهم و اقلام ضروری را قبل از روزهای قرنطینه خریداری کردم. هر روز با دخترم کاردستی درست می‌کنم، کتاب می‌خوانم، فیلم می‌بینم و به کارهای روزانه می‌‌پردازم.

حتی فرصتی شده تا غذاهای جدیدی را امتحان کنم، با کمک همسر و همراهی دخترم چند بار در داخل خانه نان پختیم و دخترم با پخت نان کوچک برای خودش بسیار لذت برد و هر روز که از خواب بیدار می‌َشود دستور پخت نان را می‌دهد و تا الان بهانه خروج از خانه را نگرفته است.

تلفنی و یا تصویری هم با اقوام ارتباط گرفتیم و جویای احوال شدیم حتی با پدر و مادرمان. این روزها می‌گذرد و ما باید لحظه لحظه الان را دریابیم و سعی کنیم که اوقات خوبی را در خانه رقم بزنیم.

شماره بعدی یکی دیگر از دوستانم بود که ساکن تهران است و هیچ سالی را برای عید در تهران نمی‌ماندند و چند روز مانده به عید به همدان و خانه پدرش می‌آمدند و امسال اولین سالی است که در تهران آن هم در حالت قرنطینه هستند؛ وقتی در مورد گذراندن روزها از از او پرسیدم با خنده گفت: «اولش با خودم فکر می‌کردم وای خدایا من چطور طاقت می‌آرم ولی وقتی کارهای روی زمین مانده را در ذهنم مرور کردم و یک برنامه برای خودم نوشتم دیدم  و الان وقت هم کم می‌آرم».

وقتی ریز کارهای او را خواستم، ادامه داد: خودت می‌دانی که من چقدر کتاب خواندن و فیلم دیدن را دوست دارم و الان زمانی است که با خیال راحت به این دو کار می‌پردازم. بعد هم به کار بافتن تابلوفرشم می‌‌پردازم و همسرم هم که در خانه است با یک روز آموزش دادن به او، هر روز من را همراهی کرده و با هم تابلوفرشم را می‌بافیم که زودتر تمام بشود. در کلاس‌های مجازی شیرینی‌‌پزی شرکت کرده‌ بودم و آن‌قدر دستور ننوشته داشتم که خدا می‌داند و فقط دنبال فرصتی بودم که آنها را روی ورق پیاده کنم و الان همان زمان است.

فاطمه گفت: همه ما مقداری کارهای عقب افتاده داشته‌ایم و خدا خدا می‌کردیم که فرصتی باشد تا آنها را انجام بدهیم و الان همان فرصت است که کمی به برنامه زندگی خودمان سروسامان بدهیم. این طور با یک فراغ بال بهتر سال پیش رو را آغاز می‌کنیم و برنامه‌های جدیدی را برای سال نو می‌چینیم.

برای ادامه گزارشم شماره یکی از دوستانم را گرفتم که در میان ما به خانم گرفتار معروف است،‌ خیلی مشتاق بودم که بدانم او این روزها را چگونه می‌گذراند آن هم با دو بچه. بعد از احوالپرسی و چاق‌سلامتی در مورد روزهای قرنطینه سوال کردم، او گفت: اولش باورش برایمان سخت بود چون ما برای امسال تا آخر عید نوروز برنامه سفر چیده بودیم اما وقتی شرایط را دیدیم در خانه ماندن را ترجیح دادیم. یک روز فقط روی یک برگه تمام کارهای نکرده و مانده را به همراه بچه‌ها و همسرم نوشتیم و بعد کارهایی که دوست داشتیم. وقتی لیست کامل شد دیدیم وقت هم کم می‌آوریم.

بچه‌ها که از همان زمان تعطیلی مدارس با توجه به تدابیر مدرسه کلاس‌ها و آزمون‌های مجازی‌شان برقرار بوده و ساعتی از روز را صرف درس خواندن کرده‌اند، مابقی زمان را هم صرف فیلم دیدن، مطالعه، درست کردن کاردستی با ابزار و وسایلی که دارند، بازی کردن با رایانه و انجام بازی‌های فکری مثل منچ، شطرنج ، فوتبال دستی و ... آن هم خانوادگی کردیم. همسرم هم به اموری که مربوط به کارهای خودش و محل کارش بوده پرداخته است.

شماره آخر، شماره یکی از اقوام بود که هیچ وقت خدا خانه نبود،‌ صبح که سر کار می‌رفت و بقیه روز هم یا بازار بود یا مهمانی دورهمی، با خودم گفتم اگر الان با او صحبت کنم باب گلایه را برای در خانه ماندن باز می‌کند، بعد از سلام و احوالپرسی در مورد گذراندن وقت ازش سوال کردم، که گفت: باور کن خیلی دلم می‌خواست یه چند روزی سیر دل بخوابم، من که همیشه خروس‌خوان بیدار بودم و از خانه بیرون می‌زدم الان این دو هفته بدون استرس تا 10- 11 ظهر خوابیدم، بعد آن‌قدر رمان و داستان صوتی دانلود کرده‌ بودم که گوش بدم ولی وقتش را نداشتم از طرفی سراغ جعبه وسایل نقاشی که مدت‌‌ها بود بسته بندی شده در گوشه انباری گذاشته بودم، رفتم و دیدم چقدر دلم برای روزهایی که با مداد رنگی و رنگ روغن کار می‌کردم تنگ شده و الان بهترین فرصت است که به تقویت روحیه خودم بپردازم و در حالی که فایل صوتی کتاب‌ها را گوش می‌دهم نقاشی هم می‌کنم و آن قدر برایم لذت بخش است که خدا می‌داند و افسوس می‌خورم که چرا این چند سال این کار را نکرده‌ام و فقط شب و روز کار کردم.

از طرفی چون برای کارشناسی ارشد هم ثبت‌نام کرده‌ام ولی اصلا وقت نکرده بودم لای کتاب را باز کنم و الان تایمی از روز را به مطالعه کتاب‌ها ارشد و تست زدن می‌پردازم. مابقی وقت را هم به امور خانه و فیلم دیدن می‌گذرانم. اوایل سخت بود ولی خوب خانه ماندن هم بد نیست و تا الان هم بد نگذشته است بعد از این دوران کرونایی آن‌قدر بیرون می‌رویم که تلافی کنیم.
برایم جالب بود به هر یک از دوستان و اقوامی که زنگ زدم گلایه‌ای از روزهای قرنطینه نکرد و هر کس برای خودش برنامه‌ای داشت و از کنار هم بودن لذت می‌بردند و وقتشان را براساس هدف‌های زندگیشان، علایقشان و لذت‌ها پر کرده بودند و از من خواستند که در گزارشم حتما بنویسم که امن‌تر از خانه و کاشانه و در کنار عزیزانمان هیچ جایی در دنیا وجود ندارد و این باور و فکر ماست که لحظه و لحظه زندگی را می‌ُسازد پس برای حفظ جان کسانی که برایمان عزیزتر از آنها وجود ندارد در خانه می‌مانیم.

انتهای پیام/89001/
امیر سرتیپ دوم ستاد محسن آذرافروز روز چهارشنبه در گفت‌و گوی اختصاصی با ایرنا افزود: نخستین اقدام نیروهای نظامی در مواجهه با بیماری کرونا حفظ پادگان‌ها و مکان‌های استقرار نیروهاست زیرا اساس کار و برنامه‌های ارتش مبتنی بر حفظ نیروی انسانی و کار جمعی است.
وی ادامه داد: این مساله از ابتدای دی و مطرح شدن بیماری کرونا در چین، بررسی و تمهیدات لازم برای احتمال مواجه شدن با چنین مشکلی پیش‌بینی شد و بواسطه این اقدامات پیشگیرانه در هیچ مکان و پادگان ارتش در اصفهان هیچ موردی از ابتلای به ویروس کرونا مشاهده نشد.
ارشد ارتش در استان‌های اصفهان، یزد و چهارمحال بختیاری با اشاره به بخش دیگر فعالیت‌های ارتش در عرصه مردم یاری گفت: در همین راستا رزمایش "لبیک یا خامنه ای ۹۸" از اسفند سال گذشته همزمان در پنج گام در دستور کار قرار گرفت.
وی انسداد و کنترل ورودی و خروجی‌های استان را اولین بخش از این رزمایش عنوان کرد و اضافه کرد: در حال حاضر کنترل، پایش و غربالگری در هشت ورودی یا خروجی استان از جمله چهار نقطه در محور مواصلاتی قم به کاشان، پلیس راه شاهین شهر، پلیس راه مبارکه، شهررضا و همچنین چهار ایستگاه فرعی دیگر به یگان‌های نیروی زمینی ارتش واگذار شده است.
امیر آذرافروز اظهار داشت: همچنین کنترل محور ورودی کویر مرنجاب(واقع در شهرستان آران وبیدگل) از روز ۱۲ فروردین به یگان‌های نیروی زمینی محول شد و در روز ۱۲ و ۱۳ فروردین نیروی زمینی ارتش به نیروی انتظامی در برخی امور کمک می کند.
وی دومین بخش خدمات نیروی زمینی ارتش در رزمایش مزبور را رفع آلودگی معابر، تاسیسات و اماکن عمومی عنوان کرد و افزود: در این راستا نیروی زمینی ارتش در زمینه غربالگری اماکن و تاسیساتی که درخواست داشته باشند، ورود پیدا می‌کند.
فرمانده ارتش در منطقه اصفهان افزود: بر اساس درخواست‌های متعدد ارائه شده، تاکنون برخی شهرهای استان از جمله نطنز، بادرود، پنج روستای اطراف بادرود، خمینی شهر، اردستان، شهر مجلسی، سپاهان شهر، فرودگاه اصفهان و بخش‌هایی از شهر اصفهان و حتی شهر سامان در استان چهارمحال بختیاری ضدعفونی و گندزدایی شده است.
وی گفت: این برنامه موجب شده است که اقدامات و ابتکارهایی در سطح نیروی زمینی ارتش انجام شود و به‌عنوان مثال برخی خودروها به منظور استفاده در عملیات ضدعفونی و گندزدایی تغییر وضعیت پیدا کرد و تیم‌های تخصصی شکل گرفت.
امیر آذرافروز گفت: سومین اقدام در این رزمایش، راه‌اندازی مراکز نگهداری بیماران بهبودیافته کرونایی است که در این پیوند سه مرکز با محوریت بهداشت و درمان نیروی زمینی و بیمارستان منطقه ارتش با استعداد ۲۴۰ تخت راه‌اندازی شد که در حال حاضر ۲۲۰ تخت آماده استفاده است.
وی اعزام نیروی انسانی متخص به دانشگاه‌های علوم پزشکی را از دیگر اقدامات ارتش برشمرد و گفت: در این راستا بیشترین همکاری با دانشگاه علوم پزشکی کاشان صورت گرفته و برای اعزام پرستار و متخصص بیهوشی به این دانشگاه اعلام آمادگی کرده ایم.
فرمانده ارتش در منطقه اصفهان گفت: علاوه بر این، یک درمانگاه کامل در آران و بیدگل با ظرفیت تحت پوشش قرار دادن سه هزار ۷۰۰ خانواده  با بیش از ۱۰ نیروی درمانی در اختیار علوم پزشکی قرار گرفت و کمک‌های متفرقه دیگری نیز در سایر مراکز از جمله زندان صورت گرفته است.
وی چهارمین برنامه ارتش را برپایی ۱۹ ایستگاه ثابت و سیار غربالگری در سطح استان عنوان کرد و افزود: این ایستگاه‌ها اقدامات خوبی داشته و از جمله در خروجی مبارکه تعدادی از افراد مشکوک به کرونا شناسایی و تحویل هلال احمر شدند.
امیر آذرافروز با بیان اینکه پنجمین اقدام در راستای رزمایش لبیک یا خامنه ای ۹۸ راه‌اندازی بیمارستان صحرای است، افزود: در این پیوند در استان اصفهان اقدام خاصی صورت نگرفته و امکانات لازم به‌شکلی که مورد نیاز است وجود ندارد ولی در صورت نیاز، مسوولان استان باید تقاضا کنند تا از طریق ستاد کل نیروهای مسلح پیگیری لازم صورت گیرد، هرچند که به نظر می‌رسد نیازی به این اقدام نیست.
وی گفت: البته نیروی زمینی ارتش در استان‌های قم، گیلان و تهران در این خصوص اقدامات خوبی انجام داده است.
سخنگوی دانشگاه علوم پزشکی اصفهان با بیان‌اینکه در زمان حاضر دست‌کم ۹۰۰ بیمار در بیمارستان‌های مرجع مقابله با کرونا و بخش‌های کرونای سایر بیمارستان‌های استان(به جز شهرستان‌های کاشان و آران و بیدگل) بستری هستند، اظهار داشت: ۱۷۶ تَن از این بیماران در شرایط سخت بسر می برند و در بخش مراقبت ویژه بستری هستند.
آرش نجیمی خاطرنشان کرد: در ۲۴ ساعت گذشته ۱۴۹ بیمار جدید مشکوک به کرونا در بیمارستان‌های استان بستری و ۱۱۵ تَن ترخیص شدند.
به گزارش گروه بینالملل خبرگزاری تسنیم، آمریکا طی روزهای اخیر دست به اقداماتی در عرصه میدانی عراق زده که قابل توجه و تامل است که در بخش زیر به آنها اشاره میشود.
تحویل پایگاه هوایی القیاره و قائم
پنجشنبه هفته گذشته «مایلز کاگینز» سخنگوی ائتلاف بین‌المللی ضدداعش در توئیتی نوشت: فرماندهی نیروهای ائتلاف مقرهای این ائتلاف در پایگاه‌های عراق را به وزارت دفاع تحویل می‌دهد و صدها سرباز و مستشار نظامی، عراق را موقتاً برای حفظ سلامتی خود از ویروس کرونا ترک می‌کنند. در همین راستا، این ائتلاف پایگاه هوایی «القیارة» در جنوب موصل در استان نینوی را به نیروهای امنیتی عراق تحویل داد.
پایگاه نظامی قائم در الانبار نیز در همین راستا از 10 روز پیش تخلیه شده و در اختیار نیروهای عراقی قرار گرفته بود.
روز چهارشنبه نیز اعلام شد که نیروهای فرانسوی به دلیل حفاظت از خود در مقابل شیوع کرونا، عراق را ترک کردهاند.
 
خارج کردن نیروهای سیاسی 
روز جمعه نیز سفارت آمریکا در بیانیه‌ای اعلام کرد: نظر به شرایط امنیتی و اقدامات محدود کننده سفرها در نتیجه شیوع ویروس کرونا، وزارت امور خارجه دستور ترک کارمندان دولت آمریکا در سفارتخانه این کشور در بغداد، مرکز حمایت دیپلماتیک در این شهر و کنسولگری آمریکا در اربیل را صادر کرده است.
سفارت آمریکا ضمن درخواست از شهروندان خود برای ترک عراق در سریع‎ترین زمان ممکن، عنوان کرد: این سفارتخانه در بغداد به روی مراجعان بسته است و شهروندان آمریکایی مقیم اقلیم کردستان که نیازمند خدمات اضطراری هستند، میتوانند به پست‌های الکترونیک مربوطه مراجعه کنند.
 
عقب نشینی از پایگاه K1
امروز نیز رسانه‌های کردی اعلام کردند که نیروهای آمریکایی در حال تخلیه پایگاه K1 هستند و این احتمال وجود دارد که مقصد بعدی نظامیان آمریکایی، پایگاه «حریر» در استان اربیل باشد. منابع نظامی در همین راستا اعلام کردهاند که نیروهای آمریکایی از پایگاه الحبانیه و کاخ‌های ریاست جمهوری در موصل خارج نیز خواهند شد.
 
چرا عقب نشینی؟
عقب نشینی‌ها و تجمیع نیروهای آمریکایی در پایگاه‌های عین الاسد و حریر و همینطور خارج کردن نیروهای سیاسی از بغداد و اربیل و نیز اخطار خروج اتباع آمریکایی از عراق به دلیل ویروس کرونا در حالی که وضعیت مقابله با کرونا طبق اعلام رسمی سازمان بهداشت جهانی که عراق را سومین کشور موفق در مقابله با کرونا اعلام کرده جای تامل است.
این در حالیست که اولاً اگر قرار به مقابله با کرونا بود نیروهای آمریکایی به جای تمرکز در 2  پایگاه باید به کشور خود بازمی‌گشتند و در ثانی وضعیت مقابله با شیوع کرونا در خود آمریکا بسیار نامطلوب بوده و این کشور در حال ورود به یک بحران تمام عیار است، بطوری که 125 هزار نفر از جمعیت مبتلا به ویروس کرونا در آمریکا بوده و روزانه حدود 20 هزار نفر در این کشور به کرونا مبتلا می‌شوند.
نکته مهمتر اینکه باید در نظر داشت که 2 پایگاه عین الاسد و حریر به نسبت سایر پایگاه‌های نظامی آمریکا در عراق از امنیت به نسبت بالاتری برخودار بوده و سامانه پدافندی پاتریوت برای آنها در نظر گرفته شده تا از حملات احتمالی مصون بمانند.
کارشناسان عراقی چه می‌گویند؟
«هشام الهاشمی»، کارشناس امنیتی عراقی، در این خصوص عنوان می‌کند که آمریکایی‌ها تصمیم گرفته‌اند که از پایگاه‌های نظامی‌ای که وضعیت امنیتی شکننده‌ای دارند و پناهگاه‌های امن در آنها وجود ندارد خارج شوند.
او می‌گوید که پایگاه‌های القائم و القیاره چنین وضعیتی داشتند و در آینده نزدیک نوبت به پایگاه بسمایه در جنوب بغداد خواهد رسید. تمرکز نیروهای آمریکایی در پایگاه‌های بزرگ مانند عین الاسد به علت آن است که این پایگاه‌ها با تجهیزات پیشرفته‌ای از جمله سامانه‌های دفاعی پاتریوت حفاظت می‌شوند.
حشد الشعبی چه میگوید؟
گردان‌های حزب الله عراق در این خصوص با اشاره به مشکوک بودن وضعیت و اقدامات آمریکا طی بیانیه ای آورده است: طی روزهای اخیر، موج رسانه‌ای روانی آمریکا تشدید شده که این کمپین‌ها به منزله بسترسازی برای یک طرح آمریکایی است که متمرکز بر انجام هلی برن و در کنار آن، حمایت زمینی و پشتیبانی آتش از سوی جنگنده‌هایشان در حمله به پایگاه‌های دستگاه‌های امنیتی و حشد شعبی و مقاومت اسلامی است و در این اقدام آمریکا، یک دستگاه نظامی عراقی و نیز یک دستگاه امنیتی نیز مشارکت دارد.
این طرح آمریکا زیر ساخت‌های اساسی کشور عراق را در معرض خطر قرار می‌دهد و به صلح داخلی آسیب می‌رساند. اطلاعاتی که ما در اختیار داریم، باعث می‌شود که به صورت جدی با این طرح با توجه به خطرات و پیامدهای آن برخورد کنیم.
 
رزمایش گردانهای حزب الله عراق
گردان‌های حزب الله عراق طی روزهای گذشته نیز اقدام به برگزاری یک مانور نظامی در منطقه جورف النصر در نزدیکی بغداد کرد که در آن 4 طرح مقابله با هلی برن هوایی، جنگ در مناطق جنگلی، جنگ در منطقه شهری و تعرض زمینی را به اجرا گذاشت.
 
آمریکا در پی حمله به حشد الشعبی؟
روزنامه «نیویورک تایمز» چندی پیش به نقل از چند مقام دولتی و نظامی آمریکایی گزارش داد که در جریان جلسه روز 19 مارس در کاخ سفید، دونالد ترامپ، رئیس جمهور این کشور برای اجرای حمله به نیروهای مورد حمایت ایران در عراق دستوری صادر نکرده اما به پنتاگون اجازه داده به تهیه نقشه نظامی برای چنین عملیاتی ادامه دهد.
همچنین «مارک اسپر»، وزیر دفاع آمریکا، نیز اجازه لازم برای برنامه ریزی برای حمله و تعیین نقشه‌های لازم برای آن را صادر کرده تا رئیس جمهوری آمریکا همه گزینه‌های لازم برای واکنش به «گروههای نظامی عراقی وابسته به تهران» را داشته باشد.
مارک اسپر در نشستی که روز 12 مارس با نمایندگان کنگره داشت نیز درباره وضعیت پایگاه نظامی التاجی در عراق گفت: به مناسبتهای مختلف دست کم 107 راکت از سوی گروههای شبه نظامی شیعه به پایگاه التاجی پرتاب شده است. ما خیلی خوب میدانیم که چه کسانی این حملات را انجام دادهاند و در موقع مناسب تکلیف آنها را روشن می‌کنیم. خوب دقت کنید! ما می‌خواهیم کار را یکسره کنیم، بنابراین به عاملان حتماً پاسخ قاطع خواهیم داد.
 
اقدامات آمریکایی بدنبال چه اهدافیست؟
با توجه به اقدامات انجام گرفته طی 10 روز گذشته از سوی آمریکا در عراق، واکنش محافل سیاسی و گروه‌های نظامی عراقی به آن و وضعیت سیاسی این کشور می‌توان گفت که طرف آمریکایی بدنبال اهدافی سیاسی و نظامی در عراق است.
در بعد اهداف نظامی باید گفت همانطور که در گذشته برخی حملات محدود به پایگاه‌های نیروهای حشد الشعبی در خاک عراق را شاهد بودیم احتمال تکرار این اقدام و علیه گردان‌های حزب الله عراق وجود دارد، زیرا مقامات نظامی آمریکایی بارها نسبت به تلافی عملیاتی که منجر به کشته شدن 2 نیروی آمریکایی و یک نیروی انگلیسی در پایگاه التاجی شد هشدار دادهاند.
علاوه بر این، طرف آمریکایی با این استدلال که نیروهای مقاومت عراق از سوی ایران حمایت می‌کنند، این اقدام را پاسخی به ایران در منطقه می‌داند.
در خصوص اهداف سیاسی نیز می‌توان گفت این فضاسازیهای میدانی و رسانه‌ای برای تحت تاثیر قرار دادن گروه‌ها و جریانات سیاسی برای تغییر در نگاه و نگرش خود نسبت به وضعیت کنونی عراق و تمکین به خواسته واشنگتن در تشکیل دولت جدید در این کشور است.
باید این نکته را نیز مدنظر داشت که چنین اقداماتی تنها منجر به پیچیده‌تر شدن وضعیت سیاسی در عراق شده و تنشها را نه تنها در عراق بلکه در سطح منطقه افزایش خواهد داد.
گزارش از علی حیدری
انتهای پیام/
«خاویر سولانا» مسوول پیشین سیاست خارجی اتحادیه اروپا در مقاله‌ای که در تارنمای «پراجکت سیندیکیت» به چاپ رسانده، با یادآوری اینکه به دلیل ابتلا به کرونا در بیمارستان بستری است، گفت که این مقاله را از قرنطینه برای خوانندگان می‌نویسند.
او در این مقاله بحران شیوع کرونا در جهان را به جنگ‌هایی مثل جنگ جهانی تشبیه و تاکید کرده است که جهان همانطور که از بحران‌های پیشین عبور کرده، از کرونا نیز عبور می‌کند اما باید درس‌هایی را از بحران‌های پیشین بگیرد.
سولانا شیوع کرونا را «بحرانی با ابعاد تاریخی» دانست که شبیه یک جنگ متعارف نیست و همه انسان‌های روی زمین در این جنگ در مقابل یک دشمن مشترک هستند و به حرکت درآوردن امکانات باید در کنار بی‌حرکت کردن بخش بزرگی از جمعیت روی دهد.
او که دبیر کلی سازمان پیمان آتلانتیک شمالی (ناتو) را نیز در کارنامه خود دارد، به چند نکته اشاره کرد و نوشت: اولا، ما نباید "رهبری مقتدر" را که قطعا در این شرایط ناگوار مورد نیاز است، با "رهبری غیرمنعطف" اشتباه بگیریم. دولت‌های ما در عین حال که باید فضای کافی برای مقابله با این بحران را داشته باشند؛ نباید خود را دارای چک سفیدامضا بدانند، بلکه باید مسوولانه عمل کنند.
سولانا افزود: دوم اینکه ما نباید مسوولیت میهن‌پرستانه را که قطعا ضروری است، با ملی‌گرایی طردگرا اشتباه بگیریم... این بحران تنها از طریق عقلانیت، مهربانی و تفاهم در درون و در خارج از مرزها (در صحنه بین‌الملل) قابل حل است.
او نوشت: همه مسیرهای همکاری علمی و فنی بین‌المللی که امروز بیش از هر زمان دیگری با منافع خود ما همپوشانی دارد، باید با روحیه همبستگی طی شود. کلید پیروزی بر این بحران این است که مطمئن شویم اشتراک جهانی بهترین تجربه‌ها از شیوع جهانی ویروس پیشی بگیرد.
سولانا ادامه دادکه  و در نهایت، باید اطمینان حاصل کنیم که چشم‌انداز اجتماعی-اقتصادی که از پس این جنگ استعاری ظاهر می‌شود، هیچ شباهتی به آنچه پس از یک جنگ واقعی برجای می‌ماند، نداشته باشد. به عبارت دیگر، بازسازی باید اقدامی پیشگیرانه تلقی شود، نه اقدامی واکنشی و دستگاه ضربه‌گیر باید کار خود را بلافاصله با تمام سرعت آغاز کند.
ابتلای سولانا به کووید۱۹ در ۲۴ اسفندماه سال گذشته تایید شد و او از آن زمان در بیمارستان بستری بود. سولانا در مقابله خود گفته است که روند بهبودی وی به کندی پیش می‌رود، اما امیدوارکننده است.
نخست‌وزیر روسیه از فرمانداران بخش‌های گوناگون این کشور خواست تا محدودیت‌های اعمال‌شده در مسکو را به‌عنوان یک احتمال مد نظر قرار دهند.            
به گزارش ایلنا به نقل از خبرگزاری رویترز، «میخائیل میشوستین»، نخست‌وزیر روسیه، از فرمانداران بخش‌های گوناگون این کشور خواست تا محدودیت‌های اعمال‌شده در مسکو را به‌عنوان یک احتمال مد نظر قرار دهند. این خبر را خبرگزاری ریا گزارش داد.
مقام‌های مسکو از روز گذشته در این شهر اعلام قرنطینه نسبی کرده‌اند و از شهروندان خواسته‌اند تا در منازل‌شان بمانند. 
میشوستین گفت که اقدام‌هایی از این دست می‌تواند مانع از پیشروی هرچه بیشتر ویروس کرونا شود و از فرمانداران بخش‌های گوناگون روسیه خواست تا آن‌ها را مد نظر قرار دهند. 
تاکنون هزار و ۵۳۴ نفر در روسیه به این بیماری مبتلا شده و هشت تن نیز جان خود را از دست داده‌اند.
ويروس كوويد 19 (و سارس) با طيور يا محصولات طيور مرتبط نيست. كرونا ويروس ها به گروه هاي آلفا، بتا، گاما و دلتا كرونا ويروس تقسيم مي شوند.

عصرایران؛ دکتر بهمن جوشن - دکتر رضا اسدی؛ كرونا ويروس ها مسئول طيف گستردهاي از بيماري هاي موجود و يا در حال ظهور در انسان ها و ساير پستانداران (از جمله حيواناتي كه به عنوان غذا مصرف مي شوند) مانند پرندگان (شامل طيور) هستند. بيماري هاي مرتبط با عفونت هاي كرونا ويروسي طيف گستردهاي از بيماري ازجمله تنفسي، گوارشي، عصبي، كليوي و كبدي را شامل مي شوند.
كرونا ويروسي كه بر طيور تأثيرگذار است (IBV) و موجب بيماري سيستم تنفسي در مرغ ها مي گردد در گروه گاما كرونا ويروس قرار دارد. ويروس هاي طيور در گروه گاما كرونا ويروس ايجاد عفونت يا بيماري در انسان ها نمي كنند.
ويروس كوويد 19 همراه با سارس و مرس در گروه بتا كرونا ويروس قرار دارد. قبلا مشخص شده بود كه كرونا ويروس سارس در پرندگان ايجاد عفونت يا بيماري نمي كند (Swayne et al. Emerging Infectious Disease) بدليل اين كه ويروس كوويد 19 به همان گروه سارس تعلق دارد و از ACE2 (آنزيم مبدل آنژيوتانسين2) رسپتور سلول ميزبان مشابه سارس استفاده مي كند، بسيار بعيد است كه اين ويروس در پرندگان ايجاد عفونت يا بيماري نمايد.
بیشتر بخوانید...
روسیه: برای بیماران کرونایی دارو ساختیم
روحانی: پیک کرونا بعد از پایان تعطیلات مشخص می‌شود (فیلم)
درخواست وزارت بهداشت از مردم برای توجه به خطر سایر بیماری‌ها در دوران کرونا
بر اساس اطلاعات موجود و فقدان شواهد و مدارك فعلي در خصوص كوويد 91، طيور و محصولات طيور به عنوان منبعي از عفونت كوويد 19 براي انسان در نظر گرفته نمي شوند. ويروس كوويد 19در درجه اول از طريق قطرات تنفسي كه محتوي ويروس است ميان مردم انتشار مي يابد و به عفونتهايي كه از طريق بيني، چشم و دهان منتقل مي شود منجر ميگردد. اگر چه يك عفونت شديد است ولي اين يك ويروس پوشش دار است كه به راحتي با صابون و ضدعفوني كننده هاي رايج كشته مي شود. در ذيل برخي از سوالات متداول در مورد كرونا ويروس ها مطرح مي گردد.
كرونا ويروس ها از كجا آمده اند؟
خفاش ها به طور گسترده اي به عنوان مخزن براي كرونا ويروس پستانداران (گروه هاي آلفا و بتا) پذيرفته شده اند. حدود 1240 گونه متفاوت خفاش حامل تعداد زيادي انواع كرونا ويروس ها هستند. سارس و مرس از مخزن خفاش آمده اند و يك ميزبان واسط را آلوده نموده اند و سپس به انسان منتقل گرديده اند. اين احتمال وجود دارد كه كوويد 19 نيز از خفاش منشأ گرفته شده باشد. علاوه بر اين اطلاعات اوليه نشان مي دهد برخي ويروس هاي جدا شده از خفاش ها شباهت زيادي با آن دارند. ميزبان واسط براي كوويد 19 هنوز شناسايي نشده است.
مخزن كرونا ويروس پرندگان عامل IBV مشخص نيست. برخي از ويروس هاي با مشابهت زياد در پرندگان وحشي و خانگي به عنوان مثال قرقاول ها، اردك ها، غازها و كبوترها وجود دارد ولي شواهد قطعي در خصوص يك مخزن واقعي وجود ندارد.
چرا توليد واكسن در برابر كرونا ويروس ها دشوار است؟ ايمني محافظتي در برابر يك بيماري تنفسي شبيه برونشيت عفوني (IB) در پرندگان، يا كوويد 19 در انسان نيازمند يك پاسخ ايمني موضعي قوي است.
در طيور، ما با استفاده از واكسن زنده كاهش حدت داده شده به اين هدف مي رسيم. اما توليد واكسن زنده كرونا ويروس دشوار است زيرا عامل تضعيف شده غالباً قادر به توليد يك پاسخ ايمني موضعي قوي نمي باشد. تخفيف حدت يافته معمولاً به وسيله پاساج ويروس در يك سيستم ميزبان آزمايشگاهي (تخم مرغ نطفه دار يا محيط كشت سلولي) انجام مي شود اما يك رابطه خوب بين تخفيف حدت و توانايي حفظ و ايجاد عفونت در ويروس و القاء يك پاسخ ايمني وجود دارد. تخفيف حدت بيش از حد، يك واكسن ايمن (safe) ولي بدون تأثيرات ايمني ايجاد مي كند در حاليكه با تخفيف حدت دادن (معمول) يك واكسن با توانايي تحريك پاسخ ايمني قوي، ايجاد مي شود ولي ممكن است باعث واكنش هاي شديد پس از واكسن گردد. پس از آن مشكل يك پاساژ واكسن در ميزبان و ايجاد ويروس بيماري زا وجود دارد.
بر اساس اطلاعات ما درباره توليد واكسن بر عليه برونشيت عفوني طيور (IBV)، توليد واكسن زنده تخفيف حدت داده شده بر عليه كوويد 91 با ايمني (safety) و اثر بخشي قابل قبول ممكن است بسيار مشكل باشد.
چه اطلاعاتي در مورد استفاده از واكسن كشته عليه كرونا ويروس ها وجود دارد؟ 
واكسن هاي كشته (غير فعال شده) بر عليه IBV طيور وجود دارد، با اين حال توسعه آنها نيز دشوار است. مواد شيميايي مانند فرمالين يا بتا- پروپيولاكتون كه براي كشتن ويروس ها استفاده ميشوند، مي توانند باعث از بين رفتن تمام اسپايك هاي ويروس شوند بنابراين باعث القاي پاسخ ايمني محافظت كننده نمي شود .علاوه بر اين براي موثر بودن واكسن هاي كشته بايد بعد از يك واكسن زنده تخفيف حدت داده شده استفاده شود كه همانطور كه در بالا بحث گرديد داراي مسائل ايمني قابل توجهي مي باشد.
در انسان ها واكسن هاي كشته عليه ويروس هاي تنفسي استفاده مي شوند به عنوان مثال عليه ويروس آنفلوآنزا .ولي اين امر، نياز به تكثير ويروس به ميزان تيترهاي بالا، غير فعال كردن آن و استفاده از يك ماده همراه (djuvant) ايمن دارد. ثابت شده است كه اين امر براي كرونا ويروس هاي انساني دشوار است.
چرا واكسن هاي نوتركيب عليه IBV در طيور نداريم؟ و آيا يك واكسن نوتركيب براي كوويد 19 ميتواند توسعه يابد ؟ 
اسپايك هاي گليكو پروتئيني سطحي كرونا ويروس ها در يك پوشش ليپيدي تعبيه شده اند و از نظر ساختاري وابسته به اپي توپ ها هستند كه باعث خنثي سازي آنتي بادي هاي موجود در ميزبان مي شوند. زماني كه پروتئين هاي اسپايك ها از پوشش ويروس برداشته مي شوند يا زماني كه در يك سيستم آزمايشگاهي بيان مي شوند، آنها كه از نظر ارتباطي وابسته به اپي توپ مي باشند، توليد نمي شوند. بدين ترتيب وكتورهايي مانند آبله طيور و هرپس ويروس هاي بوقلمون موارد مناسبي براي پلتفرم واكسن براي بيان اسپايك هاي كرونا ويروس نمي باشند.
پروتئين هاي اسپايك توليد شده به وسيله ويروس در يك عفونت طبيعي، بسيار اختصاصي بوده و تقليد از آنها مشكل است. بنابراين واكسن هاي نوتركيب ديگر مانند DNA واكسن، RNA واكسن و واكسن هاي ساب يونيتي توليد اسپايك را به طور دقيق انجام نمي دهند. علاوه بر اين، واكسن ها معموًلاً تحريك كافي ايمني موضعي ايجاد نمي كنند و بايد براي ايجاد محافظت بارها استفاده شوند.
سپس واكسن هاي كرونا ويروس تغيير يافته ژنتيكي حاصل از كلون هاي عفونت وجود دارد. ايجاد تغيير ژنوم در ويروس بيماري زا براي ايجاد واكسن كرونا ويروس تخفيف حدت داده شده و ايمن كه قادر به القاء يك پاسخ ايمني موثر گردد امري پيچيده است و اغلب منجر به توليد ويروس هاي بي دوام يا ايمني هاي ناكافي مي گردد. اين امر مي تواند يك مسير سريع براي يافتن واكسني مناسب باشد ولي ايمن بودن (safety) اين واكسن هاي زنده بايد به طور دقيق آزمايش گردد.
خوشبختانه همه خبرها بد نيستند. سيستم ايمني يك پرنده بسيار متفاوت از يك انسان است چيزي كه در پرندگان كارايي نداشته باشد ممكن است در انسان به خوبي كارآيي داشته باشد. علاوه بر اين از نظر هزينه اي مي توانيم كارهاي بيشتري در توسعه و در مقايسه با طيور ارائه واكسن در انسان انجام دهيم. جايي كه واكسيناسيون براي بهبود رفاه گله ضروري است، اين امر يك بازگشت رضايت بخش از سرمايه گذاري هاي انجام شده در اين مورد را ايجاد مي كند .بديهي است كه اهداف و پارامترهاي عملكرد واكسنهاي انساني از توليدات با اهداف كشاورزي (واكسن طيور) بسيار متفاوت است. در حال حاضر واكسن هاي كرونا ويروس متفاوت و بسترهاي مختلفي وجود دارد كه در حال توسعه يا بهينه سازي براي مصرف انساني هستند.
چگونه سروتايپ هاي مختلف/ ژنو تايپ هاي مختلف كروناويروس توسعه واكسن را پيچيده مي كند ؟ 
در طيور تايپ هاي زيادي (سروتايپ/ژنوتايپ) از IBV كه محافظت متقاطع ندارند وجود دارد .در نتيجه بهبود از يك تايپ، پرنده را نسبت به تايپ هاي ديگر مصون نميكند. به همين دليل ما مجبور شده ايم تعداد مختلفي واكسن IBV را براي كنترل بيماري ها توسعه دهيم (Ark, Mass, Conn, DE, etc.).
خوشبختانه به نظر ميرسد فقط يك تايپ از ويروس كوويد 19 در جمعيت انساني در حال چرخش است با اين حال تعيين توالي (sequencing) كل ژنوم آن نشان ميدهد كه ويروس در حال تغيير است. تعدادي از جهش ها مشاهده شده است ولي در حال حاضر ظاهر نمي شود كه حاكي از آن است كه اهميتي از نظر انتقال و حدت ندارد. از نظر واكسن فقط يك تايپ از ويروس كوويد 19 در حال چرخش در انسانها است كه معني آن اين است كه فقط يك نوع تايپ واكسن براي محافظت در برابر اين بيماري مورد نياز است.
آيا براي كرونا ويروس ها درمان وجود دارد؟ 
براي انسان ها براي آنفلوآنزا داروهاي آنتي ويروس مانند اوسلتاميوير (تاميفلو) وجود دارد ولي داروهاي موثر و موفقي به طور اختصاصي براي كرونا ويروس ها توليد نشده است. داروهايي بر عليه پروتئاز رمزگذاري شده ويروس در حال بررسي هستند همچنين داروهايي كه با ورود و خروج ويروس از سلول ميزبان مداخله مي كنند. اين ها و بسياري موارد ديگر هم اكنون در حال تست و بررسي توسط شركت هاي داروسازي مختلفي هستند.
در حال حاضر دو داروي كلروكوئين و هيدروكسي كلروكوئين به دليل توانايي آنها در بهبود عفونت كوويد 19 مورد بررسي قرار مي گيرند. اين دو دارو سالهاي زيادي است كه بر عليه مالاريا، لوپوس و روماتيسم مفصلي مورد استفاده قرار مي گيرند. اطلاعات اوليه به دست آمده از چين نشان داد كه اين داروها انتشار ويروس كوويد 19 را در محيط كشت سلولي متوقف كرده است و تا حدودي تاثيرات درماني در انسان داشته اند. ولي تا زماني كه آزمايش هاي كنترلي باليني انجام گردد، اثربخشي آنها عليه كوويد 19 در هاله اي از ابهام قرار مي گيرد.
اين احتمال وجود دارد كه اين پاندمي به زودي تمام نخواهد شد. در عين حال بايد مراكز كنترل بيماري و توصيه هاي سازمان بهداشت جهاني را براي حفاظت خود و خانواده خود دنبال نماييد. گله هاي طيور به نظر نميرسد كه در معرض خطر باشند.
به گزارش گروه بین‌الملل خبرگزاری تسنیم به نقل از شبکه خبری الجزیره، وزارت بهداشت فرانسه روز یکشنبه اعلام کرد شمار مبتلایان به ویروس کرونا در این کشور طی 24 ساعت گذشته حدود 2600 نفر افزایش یافته و به 40174 نفر رسیده است.
وزارت بهداشت فرانسه شمار قربانیان ویروس کرونا در این کشور را نیز 2606 نفر اعلام کرده است. در 24 ساعت گذشته 292 نفر از مبتلایان به ویروس کرونا در فرانسه جان باخته‌اند.
فرانسه بعد از ایتالیا، اسپانیا و آلمان بیشترین آمار مبتلایان به ویروس کرونا در بین کشورهای اروپایی را به خود اختصاص داده است.
انتهای پیام/.
به گزارش "ورزش سه"، لوئیس انریکه پس از ناکامی تیم ملی اسپانیا در جام جهانی 2018 بود که هدایت این تیم را برعهده گرفت. او توانسته در این مدت نتایج قابل قبولی بگیرد و پس از مدتی که به دلیل درگذشت فرزندش از لاروخا کناره گرفت، حالا بار دیگر سکان کار را در دست گرفته است.
انریکه قرار بود اسپانیا را برای یورو 2020 مهیا کند ولی شیوع کرونا باعث تعویق بازی ها به سال بعد شد. انریکه هم این روزها در قرنطینه به سر می برد.
 
 

 
 
سرمربی سابق بارسا و حال حاضر اسپانیا در مصاحبه جدید خود به تمحید از سرخیو راموس پرداخت و او را یک کاپیتان و رهبر مقتدر خواند:« ارتباطم با راموس عالی است. من با 99.9 درصد شاگردانم رابطه خوبی دارم. سرخیو کاپیتان تیم است و یک رهبر تمام عیار.
پیش از قبول هدایت اسپانیا، راموس را خیلی خوب نمی شناختم. راموس به عنوان بازیکن رئال برابر تیم های من قرار گرفته بود ولی در تیم ملی شناختم از او بیشتر شد. باید بگویم که قدرت رهبری او من را شگفت زده کرد. باور نمی کردم سرخیو چنین قدرت و اعتماد به نفسی داشته باشد. افتخار می کنم که او کاپیتان تیمم است و مطمئنم که با او روزهای بهتری در پیش خواهیم داشت.»
نماینده عالی دولت در استان البرز با قدردانی توجه و عنایات تولیدکنندگان، صنعتگران، سرمایه گذاران و مدیران اقتصادی استان در راستای تحقق رفع ممنوعیت شعاع ۱۲۰ کیلومتری برای اشتهارد، درخواست کرد که هزینه بنرها و گل هایی که به این منظور برای اینجانب تهیه می شود، صرف کمک به تجهیز بیمارستان ها برای مقابله با کرونا شود.
به گزارش پایگاه اطلاع رسانی وزارت کشور، شهبازی با اعلام این مطلب، افزود: تلاش جهت رفع ممنوعیت شعاع ۱۲۰ برای اشتهارد را وظیفه خود می دانم چراکه بواسطه این امر انقلاب بزرگی در تولید و اشتغال استان رقم می خورد.
وی ادامه داد: طی چند روزی که این مصوبه ابلاغ شده، بسیاری از عزیزان در حوزه های تولید، صنعت، سرمایه گذاری و همچنین مدیران استان، اظهار لطف خود را با بنر و گل همراه کرده اند.
شهبازی گفت: اکنون در شرایط حساس مقابله با ویروس منحوس کرونا هستیم بنابراین ضرورت دارد که یار و همراه بخش درمان باشیم.
وی افزود: از تمامی عزیزانی که اظهار لطف داشتند، سپاسگزارم و درخواست دارم هزینه بنرها و گل هایی که با هدف تشکر از انجام وظیفه بنده ارسال می کنند، صرف تهیه و تجهیز بیمارستان ها و لباس و ماسک محافظت از سلامت کادر درمان استان شود.
مرخصی یک‌روزه استوکس حالا به مدتی به یک مرخصی طولانی‌مدت تبدیل شده است؛ اتفاقی که این بازیکن علت آن شیوع کرونا اعلام کرده است. موضوعی در کنار تمام این حواشی مطرح است به نحوه انتخاب بازیکن پرحاشیه پرسپولیس برمی‌گردد. پرسپولیس در نقل‌وانتقالات نیم فصل گزینه‌های زیادی داشت، اما درنهایت این بازیکن پرحاشیه ایرلندی جذب شد.
حالا مدیران پرسپولیس باید به این موضوع پاسخ دهند که چرا از بین این گزینه‌ها با استوکس به توافق رسیدند و اگر کار استوکس و پرسپولیس را به شکایت بکشد قراردادی که ادعا می‌کنند یکی از محکم‌ترین قراردادهای تاریخ فوتبال ایران است تا چه اندازه از حقوق پرسپولیس دفاع خواهد کرد و آیا سرنوشت تراکتور رقم نخواهد خورد؟

254 43
فروشگاه آنلاین بیمه ماهان، یک استارتاپ در حوزه بیمه است که خدمات متنوعی را عرضه می‌کند. این کسب و کار در روزهای شیوع ویروس کرونا علاوه بر انجام تکالیف خود در مسیر ایفای مسئولیت‌های اجتماعی با تمام توان حرکت کرده است.در ادامه گفتگوی علیرضا کریمی مدیر عامل فروشگاه آنلاین بیمه ماهان آمده است.
به گزارش خبرگزاری فارس از گنبدکاووس، در روزها و هفته‌های اخیر که کشور عزیزمان همچون سایر کشورهای دنیا با بیماری کرونا دست و پنجه نرم می‌کند، فعالیت‌های آموزشی نیز در مدارس شهرستان گنبدکاووس همچون سراسر کشور در فضای مجازی در حال تشکیل و برگزاری است و معلمان فعالیت‌ها و تکالیف دانش آموزان را نیز از همین طریق بررسی می‌کنند.
در مدرسه ابتدایی غیردولتی خاطره شهرستان گنبدکاووس «الهام امینی» معلم کلاس ششم مدرسه موضوع انشای مجازی را «چند سطری درباره بیماری کرونا» اعلام می کند و دانش آموزان موظف می شوند تا درباره این بیماری چند سطری بنویسند.
«نازنین بهادری» یکی از این دانش آموزان است که در متنی کوتاه اما جالب که در ادامه مشاهده می‌کنید، ضمن تشریح وضعیت این روزهای کشور از مردم خواسته است برای شکست کرونا در منازل خود بمانند :
 سلام! من نازنین بهادری هستم می‌خواهم یک خبر مهم را گزارش دهم. کورونا ویروس به کشور ما آمده است. کرونا ویروسی است که چینیان نادان وقتی خفاش میل می‌کردند گرفتند و به مردم دنیا از جمله کشور ما فرستادند و مردم ما هم مبتلا به ویروس کرونا شدند. به دلیل وجود کرونا تمامی مدارس و ادارات تعطیل شدند. در حال حاضر بیشتر مردم در خانه مانده‌اند و ما می‌توانیم در خانه درس بخوانیم از طریق تلویزیون و کانال‌های اینترنتی، من هم همین کار را می‌کنم.
 من خیلی خیلی از پزشکان و پرستاران کشورم متشکرم، من خواهشمندم مردم ایران نکات بهداشتی را رعایت کنند و از مراجعه بی‌دلیل به بیمارستان‌ها خودداری کنند، باید بگویم که ۴۱ درصد مبتلایان به کرونا ویروس در بیمارستان‌ها هستند.
 کرونا ویروسی است مانند آنفوآلانزا ولی شدیداً واگیردارتر و خطرناک‌تر.
 در حال حاضر هیچ واکسن و دارویی برای نابودی این ویروس وجود ندارد. من باز هم تاکید می‌کنم راه پیشگیری از ویروس کرونا در این است که در خانه بمانیم و نکات بهداشتی را رعایت کنیم.
 ما با هم کرونا را شکست می‌دهیم.

انتهای پیام/83014
یک روانشناس با اشاره به طرح «فاصله‌گذاری اجتماعی» به مردم هشدار داد که از رفتارهای آسیب‌زننده به خود و به دیگران و شکستن هنجارها و قوانین مرتبط با کرونا در جامعه دوری کنند و به این مسئله توجه کنند که همه کشورها با بحران ویروس کرونا درگیر هستند؛ این روزها می‌گذرد و اگر مسائل و قوانین را رعایت کنیم، می‌توانیم روزهای بهتری را به یکدیگر هدیه دهیم.
                                
گوهریسنا انزانی در گفت‌وگو با ایسنا، با اشاره به اینکه بودن در طبیعت در کنار خانواده و گردش‌های جمعی در روز سیزده بدر، یکی از سنت‌های دیرینه‌ای است که به عنوان روز طبیعت نهادینه شده است، گفت: امسال شرایط تغییر کرده و متاسفانه روز سیزده بدر امسال با بیماری جدیدی که در تمامی کشورها شکل گرفته مواجه شده است. واقعیت این است که در حال حاضر روزهای خطرناکی را سپری می‌کنیم و طبق نظریه پزشکان و متخصصان باید از بودن در طبیعت، بازی‌های گروهی و خانواده خودداری کنیم. تصمیم بر این است که در خانه قرنطینه شویم. در واقع باید موقعیت جدید را بررسی کنیم و منطبق با موقعیت، فکرهای جدیدی را جایگزین باورها، سنتها و لذا رفتارهای خود را کنترل کنیم.
این روانشناس با اشاره به اینکه باورهای قدیمی نسل به نسل به ما منتقل شده است، افزود: باورها همانند پنجره‌ای هستند که از طریق آن می‌توان دنیا را تماشا کرد، به نظر می‌رسد هر فردی این باور را دارد که در روز سیزده فروردین بهتر است در طبیعت، کنار رودخانه یا خارج از خانه سپری شود، اما باتوجه به شرایط بحرانی که وجود دارد، هر فردی ابتدا باید باورهای خود را بشناسد و منطبق با شرایط ویژه‌ پیش آمده باور خود را تغییر دهد. 
وی ادامه داد: در حال حاضر باورهای اشتباه و ناکارآمد می‌تواند آسیب‌های جسمانی و روانی شدیدی را ایجاد کند؛ به طور مثال برخی بر این باورند که "در سیزدهمین روز از نوروز باید حتما به طبیعت بروند و امکان ندارد که در این روز در خانه بمانند"، "سیزده بدر روز نحسی است"، "باید در این روز سبزه را به آب روان بسپاریم و..." تفکراتی از این دست، اما در شرایط کنونی این باورها، ناکارآمد، منفی و اشتباه هستند.
انزانی تصریح کرد: می‌دانیم که روز سیزده بدر روز طبیعت و روزه فرخنده‌ای است که افراد تصمیم به بودن در صحرا و طبیعت می‌گیرند. در واقع به نظر می‌رسد که شادمانی در طبیعت حس خوبی دارد و می‌توان اینگونه تعطیلات نوروزی را به اتمام رساند اما باتوجه به توصیه‌هایی که در این روزها شده نباید تجمعی اتفاق بیفتد و باید از بازی‌های گروهی خودداری کرد؛ خصوصا اینکه به نظر می‌رسد سالمندان بیشتر در معرض آسیب هستند هرچند که قشر جوان نیز در معرض آسیب قرار دارند، لذا به جای آوردن این رسم و سنت با توجه به بحران ایجاد شده می‌تواند هر فرد را با مشکلات جسمانی درگیر کند.
این روانشناس با اشاره به اینکه ویروس کرونا می‌تواند افراد را دچار مشکلات شدید روانی کند، افزود: فرض کنید فردی ناقل بیماری باشد و بیماری را به اعضای خانواده‌ خود انتقال دهد. حال اگر فردی از خانواده درگیر بیماری‌های جسمانی یا سالمندی باشند و مبتلا به بیماری کرونا شوند، فرد انتقال‌دهنده هیچگاه نمی‌تواند با عذاب وجدان واقعه کنار بیاید و خود را ببخشد، او همیشه خشمگین خواهد بود و اگر این اتفاق تا جایی باشد که موجب از دست رفتن عزیزی شود، بحران روحی با هیچ مشاوره‌ای درمان نمی‌شود لذا بهترین راه برای ایمن سازی خود و خانواده‌ این است که به قواعد و قوانین توجه کنیم. برای روز سیزده‌بدر امسال را در فضای خانه سپری کنیم.
وی اظهار کرد: افراد برای روز سیزده بدر می‌توانند بازی گروهی مثل بازی پانتومیم انجام دهند. پازل بچینند یا در کنار خانواده از دیدن فیلم‌ها و سریال‌ها لذت ببرند. شاید این تهدید، فرصتی باشد تا در کنار خانواده باشیم و لحظات را برای بودن در کنار خانواده‌مان غنیمت بدانیم. نباید شرایط و وضعیت موجود را انکار کرد. از رفتارهای آسیب‌زننده به خود و به دیگران و شکستن هنجارها و قوانین جامعه دوری کنیم و به جای آن که با خود بگوئیم که باید حتماً سیزده بدر امسال بیرون برویم و حتما باید لحظات خود را در طبیعت سپری کنیم، به این مسئله توجه کنیم که همه کشورها با بحران ویروس کرونا درگیر هستند؛ این روزها می‌گذرد و اگر مسائل و قوانین را رعایت کنیم، می‌توانیم روزهای بهتری را به یکدیگر هدیه کنیم. 
انزانی افزود: روزهای خوب ایجاد نمی‌شوند، مگر آنکه خودمان با افکار و احساساتمان موقعیت‌هایی را ایجاد کنیم که لحظه‌هایمان شاد سپری شوند. باور داشته باشیم روزهای خوب به زودی می‌آیند، به شرط آنکه یاد بگیریم که در شرایط بحرانی دست به دست هم بدهیم و جامعه را محافظت کنیم. کادر درمانی خسته هستند و والدین ما نیز ممکن است در معرض آسیب‌های بی‌شماری باشند.
انتهای پیام
در شرایط فعلی که سهم نفت از درآمدهای نفتی کشور به کاهش داشته و از سوی دیگر ارتباط مالی با جهان نیز در تنگنای شدیدی قرار گرفته و چشم انداز اقتصاد ایران را باید در سایه شیوع ویروس کرونا در نظر گرفت، چه پیش‌بینی می‌توان از قیمت دلار، نرخ تورم و رشد اقتصادی کشور در سال ۹۹ داشت؟
حسین عبده‌تبریزی، اقتصاددان و عضو سابق شورای عالی بورس در گفتگو با سالنامه تجارت‌فردا می‌گوید: نرخ رشد در سال ۹۹ علی‌الاصول به صفر نزدیک خواهد شد به رغم این‌که متغیرها همه به کف رسیده‌اند و بعد از کاهش شدید درآمد نفت که تولید ملی را در سطح پایینی قرارداده، با این ‌همه وضعیتی بهتر از نرخ رشد نزدیک به صفر پیش‌بینی نمی‌شود.
وی ادامه می‌دهد: در مورد تورم عدم قطعیت‌ها بیشتر است، این متغیر به تصمیم سیاست‌گذار مرتبط است که با بودجه چه می‌کند. اگر کسری بودجه سر از بانک مرکزی درآورد طبعا اقدامی مخرب است. حتی در سال ۹۸ رشد پایه پولی نیز بسیار بالا بوده و بیم آن می‌رود که در سال ۹۹ این وضعیت تکرار شود. نسبت سپرده‌های دیداری به سپرده‌های بلندمدت افزایش می‌یابد، این تغییر ضمن کاهش هزینه بانک‌ها که عامل مثبت است خود بر نقدینگی می‌افزاید.
عبده‌تبریزی: قیمت‌ها در بازار مسکن و بازار سهام در دو تا سه سال گذشته به میزان باورنکردنی افزایش یافته است و حباب قیمتی کاملا مشهود است. افزایش قیمت سهام حتی از افزایش نقدینگی هم فراتر رفته است.
عبده‌تبریزی می‌افزاید: بنابراین پیش‌بینی تورم در این به این بستگی دارد که دولت کسری بودجه خود را از کجا تامین می‌کند، آیا از صندوق توسعه به دنبال حل مشکل کسری خود است؟ آیا پایه پولی افزایش می‌یابد؟ یا اینکه سهام و اوراق با درآمد ثابت می‌فروشد؟ به هر حال، با توجه به جمیع جهات و به ویژه با توجه به کاهشی بودن نرخ تورم در ماه‌های اخیر نرخ تورم در سال ۹۹ معادل ۲۵ درصد پیش‌بینی می‌شود. البته این نرخ متوسط است و نرخ تورم خدمات می‌تواند پایین‌تر و نرخ تورم کالاها بالاتر باشد.
این کارشناس اضافه می‌کند: با توجه به پیش‌بینی‌های بالا از متغیرهای اقتصاد ایران و در عین حال ادامه تولید نقدینگی به‌ ویژه توسط بانک‌ها این نقدینگی روی دارایی‌های موجود خواهد نشست. قیمت‌ها در بازار مسکن و بازار سهام در دو تا سه سال گذشته به میزان باورنکردنی افزایش یافته است و حباب قیمتی کاملا مشهود است. افزایش قیمت سهام حتی از افزایش نقدینگی هم فراتر رفته است.
وی عنوان می‌کند: در فاصله ۱۳۹۲ تا ۱۳۹۸ میزان نقدینگی در ایران ۴٫۲ برابر شده، درحالی‌که شاخص بورس بیش از پنج برابر شده است. در مورد مسکن این دو افزایش پابه‌پای هم پیش رفته‌اند. پس اگر بانک مرکزی و دولت نتوانند تدبیر کنند و این نقدینگی را به سمت دارایی‌های مولد هدایت نکنند به احتمال زیاد در سال ۱۳۹۹ به رغم امنیتی شدن معاملات ارز، نقدینگی جدید روی قیمت ارز می‌نشیند و قیمت آن را بالا خواهد برد.


تجارت‌نیوز
به گزارش سلام نو به نقل از العهد، مسئولان کشور عمان اعلام کردند که نخستین مورد فوت بر اثر ابتلا به ویروس کرونا در این کشور ثبت شده است. 
 این مقامات اعلام کردند که فرد مذکور یک شهروند عمانی ۷۲ ساله بوده و بر اثر ابتلا به ویروس کرونا فوت کرده است. 
 تعدادذمبتلایان به ویروس کرونا در کشور عمان به ۱۹۲ نفر می‌رسد. 
 لازم به ذکر است که اکثر کشورهای جهان با افزایش قابل توجه تعداد مبتلایان به این ویروس رو به رو هستند. 
 /مهر
استاد علوم سیاسی دانشگاه آلابامای جنوبی گفت: مطرح کردن طرح  «پویش صلح هرمز» در مجمع عمومی سازمان ملل متحد مفید بود؛  ولی متأسفانه برخی کشورهای عربی حاشیه خلیج فارس برداشت متفاوتی از امنیت با ایران دارند یعنی آنها امنیت و ثبات خود را در باقی ماندن زیر پرچم آمریکا و در چارچوب امنیتی همکاری با آمریکا حساب می‌کنند.             
نادر انتصار در گفت‌وگو با خبرنگار ایلنا، در مروری بر سیاست خارجی جمهوری اسلامی ایران در سال گذشته در پاسخ به این سوال که ایران در تاریخ ۲۸ اردیبهشت ۱۳۹۸، یکسال پس از خروج یکجانبه ایالات متحده آمریکا از توافق هسته‌ای و در واکنش به آنچه تهران عدم پایبندی اروپا به تعهداتش در برجام و همچنین ۱۱ تعهد پس از خروج واشنگتن از برجام نامید اعلام کرد که در چهارچوب بند ۳۶ برجام به مرور تعهدت خود را کاهش داده و در هر مرحله نیز ۶۰ روز به طرف‌های دیگر این توافق زمان خواهد داد تا در صورت عمل به تعهداتشان، ایران هم به کلیه تعهدات خود بازگردد. امروز و با اعمال پنچ گام از سوی ایران؛ این تصمیم را چگونه ارزیابی می‌کنید، گفت: این تصمیم درست بود گرچه باید در زمان خروج آمریکا از برجام گرفته می‌شد. شاید ایران امید داشت که اروپا به تعهدهای خود در برجام متعهد خواهد ماند که البته این برداشت درستی نبود و ایران باید درک می‌کرد که برجام بدون آمریکا دوام نمی‌آورد. با اعمال پنچ گام از سوی ایران دیگر راستش قدمی نیست که ایران بتواند بردارد و قدم دیگر به خروج کامل از برجام منتهی خواهد شد.
کشورهای حاشیه خلیج فارس امنیت را در باقی ماندن زیر پرچم آمریکا می‌دانند 
 وی در پاسخ به این سوال که رئیس‌جمهور در مجمع عمومی سازمان ملل متحد از طرحی با عنوان «پویش صلح هرمز» سخن گفتند؛ این طرح که با هدف ایجاد همکاری‌های منطقه‌ای طراحی شده است برای سران کشورهای حاشیه خلیج فارس ارسال شد که حداقل تاکنون نتوانسته توفیقی در ایجاد همکاری مدنظر تهران کسب کند؛ آیا این پویش در زمان درستی مطرح شد و علت عدم موفقیت آن چیست، نیز گفت: مطرح کردن طرح  «پویش صلح هرمز» در مجمع عمومی سازمان ملل متحد مفید بود؛  ولی متأسفانه کشورهای عربی حاشیه خلیج فارس برداشت متفاوتی از امنیت با ایران دارند یعنی آنها امنیت و ثبات خود را در باقی ماندن زیر پرچم آمریکا و در چارچوب امنیتی همکاری با آمریکا حساب می‌کنند.  لذا تا زمانی که آمریکا پشیتبان رژیم‌های عربستان، امارات، بحرین و غیره است، آنها به ایجاد تشکیل چارچوب امنیت منطقه‌ای که ایران در آن نقش داشته باشد علاقه نشان نخواهند داد و لذا طرح  «پویش صلح هرمز» هم تاکنون در میان رهبران این کشورها خریدار نداشته است.
آمریکا از ایران می‌خواهد که کاملا تسلیم تمام خواسته‌های دولت ترامپ شود
این استاد علوم سیاسی دانشگاه آلابامای جنوبی همچنین در پاسخ به این سوال که در طول سالی که پشت سر گذاشتیم شاهد بودیم که با افزایش سطح تنش در منطقه، برخی کشورها سعی کردند تا با تلاش میان تهران و واشنگتن از تنش موجود بکاهند؛ در این میان شاید بتوان تلاش «آبه شینزو»، نخست وزیر ژاپن را از جمله مهمترین این اقدامات نامید که البته به نتیجه نرسید؛ ارزیابی شما از اقدامات از این دست چیست و آیا با توجه به شرایط موجود باز هم می‌توان به تلاش بازیگران منطقه‌ای و فرامنطقه‌ای در این حوزه امیدوار بود، گفت: میانجی‌گری میان تهران و واشنگتن سال‌ها است که ادامه دارد. این میانجی‌گری‌ها زمانی نتیجه مثبت می‌دهد که دو طرف مایل به بهبود جدی روابط با یکدیگر باشند.  در زمان کنونی که آمریکا از ایران می‌خواهد که کاملا تسلیم تمام خواسته‌های دولت ترامپ شود و گفت‌وگو با ایران را از چارچوب «برنده-بازنده» نگاه می‌کند، نمی‌توان امیدی به تلاش بازیگران منطقه‌ای و فرامنطقه‌ای در این حوزه داشته باشیم، گرچه در شرایط خاصی میانجیگری بین تهران و واشنگتن ادامه پیدا خواهد کرد.
  ترکش‌های ترور سردار سلیمانی تا مدتی در فضای خاورمیانه وجود خواهد داشت
وی در پاسخ به این سوال که از دیگر تحولات مهم رخ داده در سال ۹۸ می‌توان به ترور فرمانده سپاه قدس ایران، سردار قاسم سلیمانی اشاره کرد؛ اقدامی که شاید حتی با توجه به سابقه تصمیم‌های پیشین رئیس‌جمهور آمریکا کمی غیرمنتظره بوده و البته واکنش‌های وسیعی را به همراه داشت و مجددا منطقه را آماده بروز انفجار کرد؛ این اقدام ایالات متحده و واکنش‌های بعد آن را با اشاره به نامه‌ای که از سوی این کشور بعد از این اقدام برای تهران ارسال شد چگونه ارزیابی می‌کنید؟ آیا ترکش‌های این عمل همچنان در فضای خاورمیانه وجود خواهد داشت، گفت: ترکش‌های ترور سردار قاسم سلیمانی تا مدتی در فضای خاورمیانه وجود خواهد داشت.  گرچه متن کامل نامه‌ای که از آمریکا بعد از ترور سردار سلیمانی به ایران فرستاده شد در دسترس عموم نیست ولی برخی از نشریات آمریکا به لحن بسیار توهین‌آمیز و مغایر رسوم دیپلماتیک این نامه اشاره کرده‌اند و وزیر خارجه ایران آقای ظریف نیز در مصاحبه‌هایی که با خبرنگاران آمریکایی داشته‌اند این را تایید کردند. این نوع رفتار نشانه آن است که دولت کنونی آمریکا درس درستی را یاد نگرفته است و همچنان رفتاری نوکروار با ایران خواهد داشت.
قرار گرفتن در لیست سیاه FATF ایران را در انزوای سیاسی فرو می‌برد
 انتصار در پاسخ به این سوال که مساله تصویب لوایحFATF را می‌توان به عنوان یکی از چالش‌های فنی مهم جمهوری اسلامی ایران در سال ۹۸  نام برد که البته در فضای کشور به چالشی سیاسی بدل شد و در نهایت نیز با فراز و فرودهای فراوان، تهران در آخرین اجلاس گروه ویژه اقدام مالی به لیست سیاه بازگشت؛ اساسا سیاسی شدن این مساله فنی چقدر به روند بررسی آن در داخل کشور ضربه زد و تبعات بازگشت ایران به لیست سیاه چه تاثیری بر اقتصاد و حتی سیاست ایران خواهد داشت، نیز گفت: در شرایط کنونی که بانک‌ها و نهادهای مطرح مالی جهان ایران را تحریم کرده‌اند یعنی از ترس آمریکا رابطه معمولی خود با ایران را قطع کرده‌اند، بازگشت ایران به لیست سیاه از نظر اقتصادی تاثیرات چندانی نخواهد داشت؛ البته بانک‌های کوچکی که با ایران رابطه داشته‌اند، ممکن است رابطه خود با ایران را تقلیل دهند و یا اینکه ایران مجبور به خرج  بیشتری برای ادامه روابط خود با آنها شود. به هر حال قرار گرفتن در لیست سیاه گروه ویژه اقدام مالی مشکلات اقتصادی ایران را زیادتر از آنچه است می‌کند و از نظر سیاسی نیز اثرات منفی خواهد داشت.
محور آمریکا-اروپا-آژانس برای ورود به دوره فشار بر ایران وارد میدان شده است
این تحلیلگر مسائل بین‌الملل در همچنین در پاسخ به این سوال که در روزهای پایانی سال و در حالی که کشور علاوه بر درگیری با بحران ویروس کرونا به دلیل وجود تحریم‌های پزشکی و بانکی در شرایطی غیرهم‌سطح با سایر کشورهای درگیر با این ویروس قرار گرفت، گزارشی از سوی آژانس بین‌المللی انرژی اتمی در دوره پس از رئیس فقید این نهاد منتشر شد که از سوی برخی تحلیلگران آغاز روند ایجاد فشار از سوی این نهاد بر تهران بوده و با این هدف منتشر شده که نهایتا دست تروئیکای اروپایی را برای ارجاع پرونده ایران به شورای امنیت سازمان ملل باز کند؛ تحلیل کلی حضرتعالی از گزارش جدید آژانس چیست، آیا دوره فشار بر ایران آغاز شده است، گفت: گزارش جدید آژانس بین‌المللی انرژی اتمی نشان‌دهنده این است که آژانس یا رئیس کنونی آن آقای «رافائل گروسی» به عنوان اهرمی در چهار چوب سیاست آمریکا در مقابل ایران عمل خواهد کرد  یا حداقل سیاسی‌تر و نه فنی‌تر در مقابل ایران خواهد ایستاد.  شکی نیست که تروئیکای اروپایی از افزایش فشار روی ایران دریغ نخواهد کرد و اگر لازم بداند پرونده ایران را به شورای امنیت سازمان ملل ارجاع می‌دهد. محور آمریکا-اروپا-آژانس برای ورود به دوره فشار بر ایران وارد میدان شده است
این استاد دانشگاه در خصوص مهمترین چالش سیاست خارجی تهران در سال ۹۹ نیز گفت: چالش‌هایی که در سال ۹۹ ایران با آن مواجه خواهد بود ادامه چالش‌هایی است که ایران اکنون با آن مواجه است.  البته مقابله با این چالش‌ها احتیاج به انسجام سیاسی- اجتماعی-اقتصادی جدی دارد.  امیدوارم که بحران ویروس کرونا این مهم را به تمام ایرانیان ثابت کرده باشد. چالش‌های آینده ایران با تشدید تضادهای محور اصولگرا و اصلاح‌طلب از بین نخواهند رفت. تنها راه مقابله با چالش‌های آینده استفاده درست از نیروهای حرفه‌ای و پرکار کشور که به شعار بسنده نمی‌کنند، است.
به گزارش خبرگزاری صداوسیما مرکز خراسان رضوی، رییس دانشگاه فرهنگیان استان خراسان رضوی گفت: در این روزها که مردم به خاطر پیشگیری از شیوع کرونا مجبور به ماندن در منزل هستند و با تعطیلی مدارس و دانشگاه‌ها، تدریس و آموزش در بستر فضای مجازی رونق ویژه‌ای گرفته، بسیاری از دانش‌آموزان به این شکل به تحصیل خود ادامه می‌دهند.
علی نیری افزود:با توجه به شرایط پیش آمده بسیج دانشجویی دانشگاه فرهنگیان خراسان رضوی با هدف بررسی الگوهای برتر تدریس در فضای مجازی، اقدام به برگزاری این جشنواره کرده است.
وی ادامه داد: در این جشنواره معلمان و دانشجو معلمان باید آثار خود را در قالب فیلم‌های پنج تا 10دقیقه ای از آموزش یک موضوع درسی بدون محدودیت در مقطع و پایه تحصیلی تا تاریخ 25فروردین ماه به آدرس دبیرخانه جشنواره ارسال کنند.
وی ادامه داد: علاقه مندان جهت کسب اطلاعات بیشتر می توانند به کانال اطلاع رسانی جشنواره به نشانی @madrak_1399 در پیام رسان‌های بله، ایتا، سروش، تلگرام و صفحه اینستاگرام جشنواره به همین نشانی مراجعه کنند.
تعویق اقساط وام بنگاه‌ها، پرداخت سهم تامین اجتماعی توسط دولت، تعویق در پرداخت مالیات سال 98 تا سال 1400 و پرداخت 10 درصد جایزه صادراتی برای بنگاه‌ها از مهم‌ترین پیشنهادات اتاق بازرگانی ایران است.
سید حمید حسینی با اشاره برنامه‌های اقتصادی دولت‌ها در پی شیوع ویروس کرونا اظهار داشت: اکنون همه دولت‌ها در حال تدوین بسته‌های مالی جهت جلوگیری از رکود شدید مالی و بیکاری هستند، پس از برنامه 2 هزار میلیارد دلاری امریکا، سران گروه 20 نیز متعهد به ترزیق 5 هزار میلیارد دلار نقدینگی به بازار شدند تا ضمن حمایت از مردم و خانوارها، بنگاه‌های اقتصادی را تقویت کرده و هزینه‌های نظام پزشکی را پوشش دهند.
وی افزود: دولت ایران نیز یک بسته مالی 100 هزار میلیارد تومانی را ارائه کرده که در ستاد ملی مبارزه با کرونا به تصویب رسیده است، در این طرح 12 هزار میلیارد تومان برای نظام سلامت، 8 هزار تومان برای کمک و وام به 7 میلیون خانوار و 5 هزار میلیارد تومان برای صندوق بیمه بیکاری کمک خواهد کرد تا کارگران بیکار شده را پوشش دهد، ضمنا 75 هزار میلیارد تومان برای پرداخت وام دوساله با نرخ 12 درصد برای بنگاه‌هایی که تعدیل نیرو نکنند، تخصیص داده است که در مجموع این بسته اگر درست اجرا شود، می‌تواند آسیب بخش اقتصادی را به حداقل برساند.
سخنگوی اتحادیه صادرکنندگان فرآورده‌های نفت، گاز و پتروشیمی تصریح کرد: در همین اثنا کمیسیون پول و بانک اتاق ایران با همکاری انجمن اقتصاددانان نیز پیشنهاداتی مبنی بر تعویق اقساط وام بنگاه‌ها، پرداخت سهم تامین اجتماعی توسط دولت، تعویق در پرداخت مالیات سال 98 تا سال 1400 و پرداخت 10 درصد جایزه صادراتی برای بنگاه‌ها از مهم‌ترین آنها است، در این طرح تاکید شده که بنگاه‌های دولتی و عمومی، همچنین شرکت‌های نفتی نباید از این تسهیلات استفاده کنند، می‌توان این طرح را با رفع بعضی از نواقص پیگیری کرد و بخشی از منابع را جهت تحریک تقاضا اختصاص داد و این پول را به صورت وام به مصرف کنندگان داد تا مجددا با معوق شدن وام‌ها مواجه نشویم.
وی همچنین با اشاره به پیش بینی وضعیت صادرات به عراق گفت: تاکنون صادرات 9 میلیارد دلاری کالا به عراق با اعلام صادرات 12 ماهه محقق شد وامیدواریم که با باز شدن مرزهای دولت مرکزی در 27 فروردین شاهد رونق مجدد صادرات به این کشور باشیم.
خبرگزاری فارس گچساران_ سمیرا نصاری، با پیروزی انقلاب اسلامی در بهمن  1357ایران اسلامی همواره از گذرگاه های سخت با موفقیت عبور کرده است.
عبور از پیچ های سخت از ایران و ایرانی کشوری ساخت که امروز در دنیا حرف برای گفتن دارند و ملت های دیگر از ایران اسلامی و انقلابی الگو گرفته اند.
پیروزی انقلاب اسلامی و شروع تحریم های ظالمانه دشمنان و شروع جنگ و دفاع مقدس نشان داد روحیه همدلی و وحدت در میان ایرانی ها در دنیا مثال زدنی است.
از آن روز که صدای آژیر جنگ به صدا در آمد و جوانانی به میدان رفتند تا امروز که فرزندانشان ادامه دهندگان راه آنها برای شکست کرونا شده اند.
با شیوع بیماری کرونا در کشور شاهد هستیم گروه های جهادی؛ بسیجی و هیئتی پیشتاز در عرصه این میدان سخت برای مقابله با این بیماری جهانی هستند.
امروز بچه هیئتی ها و جهادی ها اگر در دوران دفاع مقدس نبودند اما امروز میدان دار  این روزها هستند.
با نگاهی به فعالیت های این گروه ها در می یابیم که جوانان امروز یاد نسل انقلاب و دوران دفاع مقدس را زنده نگاه داشته‌اند.
گروهی به صورت شبانه روز در حال گند زدایی مناطق مختلف شهر و گروهی در حال تولید ماسک و دستکش همه نشانگر آن است که همان روحیه انقلابی و دفاع مقدس امروز نیز در بین جوانان ایران اسلامی زنده است و باید اذعان کرد گرو ه های جهادی و هیئتی پیشتاز عرصه میدان شکست کرونا هستند.
انتهای پیام/82031
دکتر آکیکو ایوازاکی، استاد ایمونولوژی در دانشگاه ییل ودکتر جولیا مارکوس، اپیدمیولوژیک بیماری‌های عفونی و استاد گروه پزشکی دانشکده پزشکی هاروارد در مصاحبه‌ای با گاردین پاسخ‌هایی برای رایج‌ترین سوالات شهروندان درباره چگونگی انتقال ویروس کرونا مطرح کرده اند. به گفته این متخصصان تعداد زیادی از افراد برای جلوگیری از تماس با افرادی که احتمالاً توسط Covid-۱۹ آلوده هستند، در داخل خانه قرنطینه شده اند. اما با توجه به گزارش اخیر مرکز کنترل و پیشگیری از بیماری‌های ایالات متحده (CDC)، حتی در قرنطینه نیز باید مراقب سطوحی که لمس می‌کنیم، باشیم. بسته‌ها، مواد غذایی که از خارج از خانه وارد خانه می‌شوند و بسیاری دیگر از موارد  می‌توانند برای افرادی که در قرنطینه هستند، اضطراب ایجاد کنند.  
به گزارش سرویس خواندنی‌های انتخاب این مصاحبه شامل پاسخ‌های زیر است:
آیا گزارش کشتی مسافرتی که میزبان مسافران مبتلا به کرونا بود صحت دارد که  ویروس‌ها تا ۱۷ روز روی سطوح زنده می‌مانند؟
دکتر جولیا مارکوس: تحقیقات CDC در مورد کشتی مسافرتی شواهدی از وجود RNA  ویروس را در کابین‌هایی پیدا کرد که هنوز تمیز نشده اند. این بدان معناست که ویروس قابل ردیابی است، اما لزوما به معنای زنده ماندن ویروس‌ها نیست. یعنی تضمینی وجود ندارد که ویروس‌ها می‌توانند فردی را آلوده کنند. نه اینکه زنده باشد یا تماس با آن سرویس‌ها بتواند به کسی آلوده شود. (RNA یا اسید ریبونوکلئیک اسید اطلاعات ژنتیکی ویروس را در اختیار دارد.)
دکتر آکیکو ایوازاکی: این بدان معناست که قسمت‌هایی از ویروس وجود دارد که هنوز هم باقی مانده اند. اما ویروس برای سالم ماندن به بسیاری از مؤلفه‌های دیگر نیاز دارد. اگر بیت و قطعات RNA را دارید، ویروس ایجاد نمی‌شودد، بلکه  به یک ژنوم کامل دست نخورده نیاز دارید. پس فقط وجود یک قطعه کوچک RNA به معنای ابتلا به کرونا نیست.
ویروس چه مدت می‌تواند ویروس روی سطوح زنده بماند؟
مارکوس: مجله پزشکی نیوانگلند فقط یک مطالعه را منتشر کرد که آزمایش می‌کند چه مدت ویروس می‌تواند در انواع مختلف سطوح در یک آزمایشگاه کنترل شده پایدار بماند. آن‌ها دریافتند که هنوز هم روی مس تا چهار ساعت، روی مقوا تا ۲۴ ساعت و روی پلاستیک و فولاد تا ۷۲ ساعت قابل تشخیص است. اما ذکر این نکته حائز اهمیت است که با گذشت زمان در هر یک از این سطوح میزان ویروس به سرعت کاهش یافت؛ بنابراین احتمالاً احتمال ابتلا به کرونا در تماس با آن‌ها نیز با گذشت زمان کاهش می‌یابد.

آیا می‌توانید فقط از یک ذره اندک کرونا ویروس آلوده شوید؟
ایوازاکی:مقدار مشخصی از ذرات ویروسی وجود دارد که برای آلوده شدن باید در معرض آن باشید. اگر فقط یک ذره ویروسی در انگشت خود داشتید، بعید نیست که آلوده شوید. بعضی از ویروس‌ها بسیار قدرتمند هستند، شما فقط به ۱۰ ذره کوچک برای آلوده شدن نیاز دارید، در حالی که برخی دیگر از ویروس‌ها باید میلیون‌ها ذره باشند. هر چه در معرض ذرات ویروسی کمتری باشید احتمال ابتلا به عفونت کمتر است. به همین دلیل مقدار ویروس روی سطح مهم است.
چه تعداد از افراد بدون تماس با ذرات موجود در هوا یا تماس مستقیم با فرد آلوده از طریق سطوح آلوده می‌شوند؟
مارکوس: تا آنجا که می‌دانیم در حال حاضر، افراد به دلیل تماس نزدیک با یک فرد آلوده بسیار بیشتر از تماس با یک سطح آلوده آلوده می‌شوند. اما  هنوز هم باید آگاه باشیم چه چیز‌هایی را لمس می‌کنیم، خصوصاً سطوح لمسی بالا، و در تمیز کردن دست‌های خود پس از لمس کردن موارد  پر تکرار مراقب باشید. به عنوان مثال، سطوح حمل و نقل عمومی یا فروشگاه‌های مواد غذایی و مکان‌هایی که در آن افراد زیادی وجود دارند خطر بسیاری ایجاد می‌کنند.
 
ایوازاکی: ویروس روی [موادی]مانند پلاستیک و فولاد بسیار پایدار است.  آن‌ها می‌توانند برای چند روز پایدار باشند؛ بنابراین بسیار ممکن است که کسی که مریض است ویروس را به سطحی منتقل کند و سپس شخص دیگری آن را لمس کند و صورت خود را لمس کند.
 
آیا خطر آلوده شدن به مواد غذایی و بسته‌هایی که تحویل می‌گیریم وجود دارد؟
مارکوس: این یک ریسک اندک است، اما ممکن است اگر فردی که بسته‌ای را به خانه شما تحویل دهد بیمار باشد، راهی برای انتقال بیماری  باشد. من توصیه می‌کنم هر زمان که بسته جدیدی به خانه شما وارد شد، پس از دست زدن به آن به سرعت دست خود را شستشو دهید.
ایوازاکی: ثبات [ویروس]در مقوا بسیار خوب است. پس از تهیه آن بسته‌ها، آن‌ها را باز کنید، مقوا را به سرعت دور بیندازید، دستان خود را بشویید و سعی کنید از لمس صورت خود جلوگیری کنید. هر اندازه ممکن این کار را سریع انجام دهید تا تماس از سطح بسته به صورت شما به حداقل برسد.
 
آیا ممکن است محتویات یک بسته توسط کسی که آن را بسته بندی کرده است آلوده شود؟
ایوازاکی: مطمئناً احتمال آلودگی وجود دارد، اما بسیار محتمل است که خود مقوای بیرونی با افراد بیشتری نسبت به آنچه در داخل آن است تماس پیدا کند و اگر چند روز طول بکشد تا به خانه شما برسد، هر نوع ویروسی که در داخل آن باشد غیرفعال می‌شود.
 
آیا برای تمیز کردن سطوح توصیه‌ای دارید؟
مارکوس: خوب است که به طور مرتب سطوح لمسی بالا مانند دستگیره درب و توالت را تمیز کنید. پاک کننده‌های معمولی خانگی از جمله محلول‌های سفید کننده و محلول‌های الکلی یا دارای حداقل ۷۰ ٪ الکل موثر هستند. اگر شخصی در خانواده شما به Covid مبتلا شده باشد، ضدعفونی کردن سطوح اهمیت بالاتری دارد.
ایوازاکی: [سازمان غذا و دارو]فهرستی از محصولات تمیز کننده منازل را دارد که Covid-۱۹ را به قتل می‌رسانند. این ویروس یک ویروس تحت پوشش محافظ است، بنابراین در صابون و الکل به خوبی زنده نمی‌ماند.

دکتر آکیکو ایوازاکی، استاد ایمونولوژی در دانشگاه ییل ودکتر جولیا مارکوس، اپیدمیولوژیک بیماری‌های عفونی و استاد گروه پزشکی دانشکده پزشکی هاروارد در مصاحبه‌ای با گاردین پاسخ‌هایی برای رایج‌ترین سوالات شهروندان درباره چگونگی انتقال ویروس کرونا مطرح کرده اند. به گفته این متخصصان تعداد زیادی از افراد برای جلوگیری از تماس با افرادی که احتمالاً توسط Covid-۱۹ آلوده هستند، در داخل خانه قرنطینه شده اند. اما با توجه به گزارش اخیر مرکز کنترل و پیشگیری از بیماری‌های ایالات متحده (CDC)، حتی در قرنطینه نیز باید مراقب سطوحی که لمس می‌کنیم، باشیم. بسته‌ها، مواد غذایی که از خارج از خانه وارد خانه می‌شوند و بسیاری دیگر از موارد  می‌توانند برای افرادی که در قرنطینه هستند، اضطراب ایجاد کنند.  
به گزارش سرویس خواندنی‌های انتخاب این مصاحبه شامل پاسخ‌های زیر است:
آیا گزارش کشتی مسافرتی که میزبان مسافران مبتلا به کرونا بود صحت دارد که  ویروس‌ها تا ۱۷ روز روی سطوح زنده می‌مانند؟
دکتر جولیا مارکوس: تحقیقات CDC در مورد کشتی مسافرتی شواهدی از وجود RNA  ویروس را در کابین‌هایی پیدا کرد که هنوز تمیز نشده اند. این بدان معناست که ویروس قابل ردیابی است، اما لزوما به معنای زنده ماندن ویروس‌ها نیست. یعنی تضمینی وجود ندارد که ویروس‌ها می‌توانند فردی را آلوده کنند. نه اینکه زنده باشد یا تماس با آن سرویس‌ها بتواند به کسی آلوده شود. (RNA یا اسید ریبونوکلئیک اسید اطلاعات ژنتیکی ویروس را در اختیار دارد.)
دکتر آکیکو ایوازاکی: این بدان معناست که قسمت‌هایی از ویروس وجود دارد که هنوز هم باقی مانده اند. اما ویروس برای سالم ماندن به بسیاری از مؤلفه‌های دیگر نیاز دارد. اگر بیت و قطعات RNA را دارید، ویروس ایجاد نمی‌شودد، بلکه  به یک ژنوم کامل دست نخورده نیاز دارید. پس فقط وجود یک قطعه کوچک RNA به معنای ابتلا به کرونا نیست.
ویروس چه مدت می‌تواند ویروس روی سطوح زنده بماند؟
مارکوس: مجله پزشکی نیوانگلند فقط یک مطالعه را منتشر کرد که آزمایش می‌کند چه مدت ویروس می‌تواند در انواع مختلف سطوح در یک آزمایشگاه کنترل شده پایدار بماند. آن‌ها دریافتند که هنوز هم روی مس تا چهار ساعت، روی مقوا تا ۲۴ ساعت و روی پلاستیک و فولاد تا ۷۲ ساعت قابل تشخیص است. اما ذکر این نکته حائز اهمیت است که با گذشت زمان در هر یک از این سطوح میزان ویروس به سرعت کاهش یافت؛ بنابراین احتمالاً احتمال ابتلا به کرونا در تماس با آن‌ها نیز با گذشت زمان کاهش می‌یابد.

آیا می‌توانید فقط از یک ذره اندک کرونا ویروس آلوده شوید؟
ایوازاکی:مقدار مشخصی از ذرات ویروسی وجود دارد که برای آلوده شدن باید در معرض آن باشید. اگر فقط یک ذره ویروسی در انگشت خود داشتید، بعید نیست که آلوده شوید. بعضی از ویروس‌ها بسیار قدرتمند هستند، شما فقط به ۱۰ ذره کوچک برای آلوده شدن نیاز دارید، در حالی که برخی دیگر از ویروس‌ها باید میلیون‌ها ذره باشند. هر چه در معرض ذرات ویروسی کمتری باشید احتمال ابتلا به عفونت کمتر است. به همین دلیل مقدار ویروس روی سطح مهم است.
چه تعداد از افراد بدون تماس با ذرات موجود در هوا یا تماس مستقیم با فرد آلوده از طریق سطوح آلوده می‌شوند؟
مارکوس: تا آنجا که می‌دانیم در حال حاضر، افراد به دلیل تماس نزدیک با یک فرد آلوده بسیار بیشتر از تماس با یک سطح آلوده آلوده می‌شوند. اما  هنوز هم باید آگاه باشیم چه چیز‌هایی را لمس می‌کنیم، خصوصاً سطوح لمسی بالا، و در تمیز کردن دست‌های خود پس از لمس کردن موارد  پر تکرار مراقب باشید. به عنوان مثال، سطوح حمل و نقل عمومی یا فروشگاه‌های مواد غذایی و مکان‌هایی که در آن افراد زیادی وجود دارند خطر بسیاری ایجاد می‌کنند.
 
ایوازاکی: ویروس روی [موادی]مانند پلاستیک و فولاد بسیار پایدار است.  آن‌ها می‌توانند برای چند روز پایدار باشند؛ بنابراین بسیار ممکن است که کسی که مریض است ویروس را به سطحی منتقل کند و سپس شخص دیگری آن را لمس کند و صورت خود را لمس کند.
 
آیا خطر آلوده شدن به مواد غذایی و بسته‌هایی که تحویل می‌گیریم وجود دارد؟
مارکوس: این یک ریسک اندک است، اما ممکن است اگر فردی که بسته‌ای را به خانه شما تحویل دهد بیمار باشد، راهی برای انتقال بیماری  باشد. من توصیه می‌کنم هر زمان که بسته جدیدی به خانه شما وارد شد، پس از دست زدن به آن به سرعت دست خود را شستشو دهید.
ایوازاکی: ثبات [ویروس]در مقوا بسیار خوب است. پس از تهیه آن بسته‌ها، آن‌ها را باز کنید، مقوا را به سرعت دور بیندازید، دستان خود را بشویید و سعی کنید از لمس صورت خود جلوگیری کنید. هر اندازه ممکن این کار را سریع انجام دهید تا تماس از سطح بسته به صورت شما به حداقل برسد.
 
آیا ممکن است محتویات یک بسته توسط کسی که آن را بسته بندی کرده است آلوده شود؟
ایوازاکی: مطمئناً احتمال آلودگی وجود دارد، اما بسیار محتمل است که خود مقوای بیرونی با افراد بیشتری نسبت به آنچه در داخل آن است تماس پیدا کند و اگر چند روز طول بکشد تا به خانه شما برسد، هر نوع ویروسی که در داخل آن باشد غیرفعال می‌شود.
 
آیا برای تمیز کردن سطوح توصیه‌ای دارید؟
مارکوس: خوب است که به طور مرتب سطوح لمسی بالا مانند دستگیره درب و توالت را تمیز کنید. پاک کننده‌های معمولی خانگی از جمله محلول‌های سفید کننده و محلول‌های الکلی یا دارای حداقل ۷۰ ٪ الکل موثر هستند. اگر شخصی در خانواده شما به Covid مبتلا شده باشد، ضدعفونی کردن سطوح اهمیت بالاتری دارد.
ایوازاکی: [سازمان غذا و دارو]فهرستی از محصولات تمیز کننده منازل را دارد که Covid-۱۹ را به قتل می‌رسانند. این ویروس یک ویروس تحت پوشش محافظ است، بنابراین در صابون و الکل به خوبی زنده نمی‌ماند.
«محمدعلی قاسمی» در گفت و گو با خبرنگار خبرگزاری شبستان در ایلام، با بیان این مطلب، اظهار کرد: این مسابقه با استعانت از خداوند متعال در راستای ماندگاری خاطرات سربازان خط مقدم مبارزه با بیماری همه گیر کرونا برگزار می شود.
 
وی تصریح کرد: مسابقه خاطره نویسی «مرگ  کرونا» ویژه پزشکان، پرستاران و کادر درمانی استان ایلام با همکاری و مشارکت استانداری ایلام، حوزه هنری ایلام، دانشگاه علوم پزشکی ایلام و صدا و سیمای مرکز استان برگزار می شود.

مدیرحوزه هنری استان ایلام بیان کرد: تقویت روحیه ایثارگری و حس امیدواری، تقویت روحیه همکاری در بین کادر درمانی، انعکاس خدمات و زحمات پزشکان، پرستاران و شبکه بهداشت خانواده، نوع دوستی و اخلاق مداری و همه چالش ها و پیشامدهای مبارزه با کرونا از محورهای برگزار این مسابقه است.
 
قاسمی با بیان اینکه علاقه مندان می توانند آثار خود را به نشانی حوزه هنری ایلام واقع در بلوار شمالی امام(ره) ارسال کنند، افزود: افراد علاقه مند به شرکت در این مسابقه می توانند آثار خود را از طریق پیام رسان های اجتماعی با شماره تماس ۰۹۹۱۸۸۳۹۲۴۵  ارسال کنند.
 
وی با بیان اینکه آخرین مهلت ارسال اثر به دبیرخانه مسابقه ۳۱ خرداد ماه سال جاری است، یادآور شد: کار ارزیابی و داوری آثار نیمه اول تیرماه و برگزاری مراسم اختتامیه و تجلیل از برگزیدگان نیز در نیمه دوم تیرماه سال جاری انجام خواهد شد.
 
مدیر حوزه هنری ایلام با  تاکید بر اینکه خاطرات منتخب به صورت کتاب جمع آوری، چاپ و منتشر می شود، خاطرنشان کرد: به نفرات اول تا ششم با اهدای لوح تقدیر و جوایز نفیس تقدیر و از ۵ نفر دیگر نیز تجلیل خواهد شد.
استاندار ایلام:  
سلیمانی دشتکی با اشاره به همراهی و همکاری ۹۵ درصدی مردم استان در راستای توجه به توصیه های ستاد استانی مبارزه با کرونا، گفت: ۱۳ بدر، در خانه ها بمانیم و اجازه ندهیم ویروس کرونا وارد خانه ما شود و یا از ما به اجتماع و مردم سرایت پیدا کند.
به گزارش ایسنا، عباس عبدی، روزنامه‌نگار، در یادداشتی در روزنامه ایران نوشت: «کرونا به جز آثار جسمانی و پزشکی و اقتصادی و حتی سیاسی، آثار اندیشه‌ای و اخلاقی نیز خواهد داشت، زیرا کرونا پرسش‌هایی را مطرح می‌کند که اگرچه در گذشته هم مطرح بوده است ولی اکنون یا باید جواب قاطع‌تری به آنها داده شود یا پاسخ جدیدی. این پرسش‌ها در حوزه اخلاق و فرهنگ می‌تواند جدی‌تر باشد. همچنین در فلسفه و دین نیز با پرسش‌های جدید یا زنده شدن برخی از پرسش‌های قدیم مواجه خواهیم شد.
در این یادداشت می‌کوشم که یکی از پرسش‌ها را که دغدغه ذهنی خودم است، در حوزه فرهنگ مطرح کنم.
در خصوص موضوع گوناگونی فرهنگ‌ها، معتقدم که نباید قوم‌گرایانه داوری کرد و دیگران را از منظر عناصر و ارزش‌های فرهنگی خودمان داوری و ارزش‌گذاری کنیم. نه در عرض جغرافیا و نه در طول تاریخ. به عبارت دیگر فرهنگ و رفتار هر جامعه و در هر مقطع زمانی باید مورد احترام باشد. ما نمی‌توانیم با معیارهای یک جامعه اسلامی در خاورمیانه، رفتارهای مردم شمال اروپا یا برزیل یا جزایر اقیانوس آرام و مرکز آفریقا را داوری و ارزش‌گذاری کنیم و برعکس. همچنان که نمی‌توانیم فرهنگ مردم ۱۰۰ سال پیش جامعه خودمان را از منظر امروزی داوری کنیم. به همین علت یکی از برنامه‌های مورد علاقه‌ام، مستندهای تلویزیونی از فرهنگ و آداب و رسوم دیگر مردمان و جوامع است. البته این کار قدری سخت و پرچالش است که اکنون نمی‌خواهم وارد جزئیات آن شوم.
با وجود این به نظر می‌رسد که کرونا می‌تواند این ایده و برداشت را به چالش بکشد. اگر فرض کنیم که ویروس کرونا آن گونه که تا کنون گفته شده و قوی‌ترین گمانه‌زنی است، محصول رفتار و شیوه غذایی برخی از چینی‌ها باشد، آیا می‌توان این رفتار را حق آنان دانست و درباره آن داوری اخلاقی و حقوقی نکرد؟ من پیش‌تر مستندهایی را درباره فرهنگ تغذیه ملل دیگر دیده‌ام. شاید برای ما چندش‌آور باشد ولی به هر حال آنها حق دارند و دوست دارند که آن گونه زندگی و تغذیه کنند و باید آن را محترم شمرد. ولی اگر قرار باشد که این نحوه زندگی و تغذیه موجب اختلال در زندگی بشر شود، آیا باز هم آنان حق دارند که از این سبک تغذیه استفاده کنند؟ به نظرم خیر. البته به شرطی که این رابطه ثابت شود یا حداقل احتمال قوی عقلانی بر اثرات منفی آن نحوه تغذیه بر سلامت جامعه بشری وجود داشته باشد. زیرا اکنون مثل صد سال پیش نیست که جوامع از یکدیگر منتزع و مستقل باشند. اکنون به علل گوناگون و روشن، دهکده جهانی محقق شده است. در صورت تأیید این رویکرد، مسأله مهم‌تر این خواهد بود که چه کسی یا کدام مرجع می‌تواند مصادیق این مسأله را تعیین کند؟ و آیا فقط شامل تغذیه می‌شود یا آن که می‌تواند حوزه‌های دیگر را نیز دربرگیرد؟ و ضمانت اجرای آن چه خواهد بود؟ اینها پرسش‌های بنیادینی خواهد بود که دیر یا زود باید برای آنها پاسخ‌های قابل قبولی پیدا کرد.»
انتهای پیام
مربی پارس جم به گلایه از وضعیت مالی باشگاه‌ها و شایعه کسر قرارداد به دلیل تعطیلی مسابقات واکنش نشان داد.            
* صحبت‌های ابتدایی
سلام و درود خدمت جامعه‌پزشکی و گروه بزرگ درمان و آرزوی سلامتی برای همه مردم دنیا و به امید رهایی از شر ویروس کرونا. از مسئولین می‌خواهم که زحمات کادر درمان را فراموش نکنند و به آنها رسیدگی کنند نه اینکه فقط در حد حرف و شعار چون کادر درمان و ملت ایران لایق رفاه هستند.
 
* شرایط تیم پارس
شرایط بسیار خوب و روند روبه رشد بسیار مثبتی داشتیم بعد از ۳ بازی خارج از خانه با تیم های خوب و کسب نتیجه منطقی و خوب در گام اخرقبل از تعطیلی مسابقات  مقابل تیم پرمهره، مردمی، متمول و مدعی قهرمانی تراکتور تبریز قرار گرفتیم که در یک بازی پرتلاش و منطقی ۳ امتیاز کامل بازی را گرفتیم و در شرایط روحی خوبی قرارداشتیم که به خاطر ویروس کرونا بازی ها لغو شد.
 
* تعطیلی مسابقات به علت کرونا
به نظرم تصمیم خوبی بود که در 2 هفته بازی‌ها بدون تماشاگر باشد و خیلی از لیگ های معروف دنیا هم با الگو قراردادن ایران اینکا را کردند که جا دارد دراین زمینه از سازمان لیگ و فدراسیون قدردانی هم بشود که بدون تماشاگر بازی ها را برگزار کردند. بعداز آن به خاطر شیوع بسیار وسیع ویروس ناچاراً مسابقات را تعطیل کردند که این هم یک تصمیم بسیار عالی بود. در حال حاضر چیزی که مهم است این است که باید تکلیف مسابقات را روشن کنند. برگزاری مسابقات با شرط و شروط خاص و یا تعطیلی کامل مسابقات بخاطر شیوع کرونا تصمیمی است که باید گرفته شود تا تکلیف خودمان را بدانیم.
هر مسابقه فوتبال قشرهایی را با خودش درگیر می‌کند که شامل بازیکنان، کادرفنی و پزشکی، کادر مدیریت، کادر اجرایی، نماینده‌های فدراسیون، داوران و... که همه‌ی اعضای برگزاری یک مسابقه از شهرهای مختلف سفر میکنند پس برگزاری هر یک بازی می‌تواند به اندازه خودش خطرناک باشد.
مسئله مهم‌تر این است که تعطیلات باعث بهم ریختگی سیستم‌های امادگی جسمانی عمومی و تخصصی بازیکنان می‌شود و برای آمادگی کامل نیاز به ۳۰ تا ۴۰ روز پروسه آماده سازی دارد که باید دربرنامه ریزی  تمرینات  لحاظ شود. از طرف فدراسیون و سازمان لیگ که قطعاً لحاظ نخواهد شد چون زمانی از اردیبهشت به بعد وجود نخواهد داشت و به علت تقویم کاری پر حجم سال آینده امکانش نیست، پس بهترین تصمیم تعطیلی مسابقات است تا سلامت همه تضمین شود و به نظرم این اتفاق مثل زلزله یا سیل یا جنگ باید درنظر گرفته شود و انجام دادن مسابقات ضرر بیشتری خواهد داشت تا تعطیلی مسابقات.
* وضعیت دستمزدها با وجود تطعیلی لیگ؟
در اخبار شنیدم در بسیاری از کشورهای دنیا باشگاه ها درخواست کسر قرارداد کردند، از نظر من تمام کشورها می‌توانند اقدام کنند یا بازیکنان‌شان داوطلبانه بگویند که ما درصدی از قراردادمان به علت کرونا و تعطیلی مسابقات برای ضرر نکردن باشگاه می‌بخشیم اما این اتفاق در ایران قطعاً نباید اتفاق بیافتد به چند دلیل، اولا در کشورهای دیگر تراز مالی و سیستم مالی منظم و متعهد و صادق و سالم وجود دارد و ثانیاً همه قرارداد و امکانات مناسب برای بازیکنان وجود دارد و هرساله  پرونده‌های زیادی از شکایت بازیکنان در جهت عدم پرداخت مالی وجود ندارد. در کشورهای دیگر حق پخش تلویزیونی وجود دارد که بزرگترین سود و درامد باشگاه‌ها محسوب می‌شود که این مورد در کشور ما وجود ندارد پس امنیت مالی برای بازیکنان و کادر فنی نیست و در این زمینه فدراسیون هرگز نتوانسته از حق بازیکنان و مربیان دفاع کند و در این شرایط درخواست کسر قرارداد منطقی نیست. بسیار بازیکنانی بودند که زندگی‌شان تباه شده و هیچکس پاسخگو نبوده است.
 
* ضعف دفاع فدراسیون از بازیکنان
فدراسیون به عنوان مرجع و بانی مسابقات و همچنین سازمان لیگ به عنوان سازمانی تاثیر گذار به دور از هرگونه اقماض باید حقوق بازیکنان و کادر فنی همه تیم‌ها و همچنین حق باشگاه ها را منصفانه و عادلانه پیگیری کند اما بنده در سال‌های گذشته در عمل همچین چیزی ندیدم. سا‌ل‌هاست به راحتی حق خیلیها در فوتبال خورده می‌شود و فدراسیون و سازمان  لیگ همیشه به طرف آدم‌های خاص و سیاسی غش می‌کنند که این خود نشان دهنده فساد در بدنه فوتبال است.
 به عنوان یک مثال ساده و نزدیک  سال گدشته بازیکنان و کادر تیم اروند خرمشهر به علت مشکلات مالی قصد کناره‌گیری از مسابقات را داشتند که بزرگان سازمان لیگ تعهد اخلاقی دادند که مطالبات بازیکنان و کادر را حتما پیگیری و پرداخت خواهند کرد و همچنین فدراسیون فوتبال دائم قول همکاری و پیگیری دادند اما متاسفانه بدون گرفتن ریالی و بدون رد و بدل شدن پول، قوانین خریدو فروش شد و فقط بخاطر روابط سیاسی که تجربه نشان داده خالی از فساد نبوده با تماس آدم‌های تاثیر گذار و ذی‌نفوذ تیم اروند از جنوب و شهر خرمشهر به رشت انتقال پیدا می‌کند و با نام تیم داماش در مسابقات حاضر می‌شود آنهم در شرایطی که حتی بودجه برای سفر تیمش هم ندارد. این دقیقاً نشان دهنده فساد و زد و بند و در نظر نگرفتن حق و حقوق بیش از 50 خانواده است و جالب اینکه نه کسی از این افراد سئوال می‌کنه و نه کسی به طلبکاران جوابگوست. رسیدگی کمیته اخلاق هم فقط در حد خالکوبی و حجاب  بازیکنان و مربیان است. کمیته تعیین وضعیت بله قربان‌گوی روسای بالا دستی است و غافل از اینکه داماش ۵۰ خانوار دیگر را هم ممکن است در معرض ضرر مالی قرار دهد. خب حالا در نظر بگیرید که بخواهند ۵۰ درصد پول بازیکنان را هم به درخواست فدراسیون و تایید Afc ندهند فقط بازیکنان و کادر ضرر خواهد کرد چون باشگاه‌ها قطعاً بودجه را از مراکز دولتی یا شبه دولتی می‌گیرند.
 
* برگزاری تمرینات پارس در شرایط قرنطینه
شکر خدا تمرینات تیم ما بصورت سایبری با حضور اکثریت بازیکنان در حال انجام است که این کار برای اولین بار در ایران اجرا شد و شاید دومین باشگاه در دنیا چون اولین باشگاه بایرن مونیخ بود. از نحوه تمرینات راضی هستیم و اهداف خاص مارا به خوبی پیش می‌برد.
به گزارش گروه بین الملل خبرگزاری تسنیم، وزارت دفاع آمریکا طی بیانیه ای اعلام کرد یک عضو گارد ملی از ایالت نیوجرسی در پی تست مثبت کرونا از روز 21 ماه مارس (دوم فرودین) در بیمارستان بستری بود.
 چهار روز قبل نیز، شبکه خبری «سی‌ان‌ان» به‌نقل از یک مقام نیروی دریایی آمریکا گزارش داد، آزمایش کرونای 25 ملوان این کشور مثبت تشخیص داده شده است که همگی آنها به‌روی عرشه ناو هواپیمابر تئودور روزولت حاضر بودند.
مقامات نیروی دریایی آمریکا گفته‌اند احتمال موارد جدید ابتلا میان خدمه ناوهواپیمابر روزولت می‌رود. هرچند یک مقام دیگر به سی‌ان‌ان گفته است که وزارت دفاع به‌احتمال زیاد دقیقاً مشخص نخواهد کرد چه‌تعدادی در این ناوهواپیمابر به ویروس کرونا مبتلا شده‌اند چرا که نگران است رقبایش همانند چین و کره این کشتی را آسیب‌پذیر خواهند دید.
 انتهای پیام/
به گزارش خبرگزاری تسنیم از اهواز، پس از شیوع ویروس کرونا از همان ابتدا بهترین راه مبارزه با آن قطع زنجیره انتقال ویروس اعلام شد. در خانه بمانیم و از ویروس در امان بمانیم راهکاری بود که برای مصونیت از این ویروس در کشور تجویز شد.
قانونی برای کاهش نیرو و مقابله با ویروس کرونا
استانداری خوزستان اسفندماه 98 بخشنامه الزام آوری را برای مبارزه با کرونا به تمامی دستگاه ها ابلاغ کرد. در این بخشنامه تاکید شده بود: باتوجه به شیوع ویروس کرونا در کشور و به تبع آن در استان خوزستان، حسب تصمیمات گرفته شده در ستاد استانی مدیریت پیشگیری و کنترل بیماری کرونا، به منظور تامین و ارتقای سطح سلامت کارکنان و خانواده های انها تمام ماموریت های اداری غیرضروری درون و برون استانی در این مدت لغو شده ، تعدا کارکنان واحدها تا سقف یک سوم با اولویت بانوان باردار، بانوان دارای فرزند خردسال، مقطع پیش دبستانی و ابتدایی کاهش یابد.
این بخشنامه الزام‌آور استانداری انجام وظایف این افراد به صورت دورکاری تدبیر کرده و به دستگاه‌ها تصریح کرده بود در صورت نیاز با درخواست مرخصی پرسنل موافقت شود.
غلامرضا شریعتی استاندار خوزستان با الزام آور بودن این بخشنامه اظهار داشت: با توجه به فعالیت‌های مهم ادارات و ارگان‌های دولتی، 56 بازرس و سربازرس در راستای نظارت بر عملکرد ادارات در دو حوزه «اداری» و «عملکردی» در سطح استان فعال هستند.
وی افزود: در صورت عملکرد نادرست(ادارات و ارگان‌های دولتی) به آنها تذکر داده می‌شود و با جدیت نیز بر این موضوع نظارت می‌شود.
استاندار خوزستان: تنها 20 درصد افراد شاغل در محل کار خود حاضر شوند
استاندار خوزستان بیان کرد: در صورت تداوم عملکرد ضعیف از سوی ادارات بدون اغماض با مدیران برخورد خواهیم کرد. سلامت مردم خط قرمز ما است و در این راستا همه باید دست‌به‌دست هم دهند تا این امر مهم محقق شود.
وی با اشاره به نحوه حضور کارکنان دستگاه‌ها و ادارات خوزستان در محل کار از پنجم تا 15 فروردین ماه اظهار کرد: به مسئولان و کارمندانی که از پنجم فروردین باید در محل کار خود حاضر شوند تاکید می‌کنم تا 15 فروردین ماه، باید تنها 20 درصد افراد شاغل در محل کار خود حاضر شوند.
استاندار خوزستان افزود: مسئولین ادارات و مدیران کل موظف هستند که چهار پنجم شاغلان را تقسیم کار کنند تا حداقل کارکنان برای حل کار مردم در محل کار خود حضور داشته باشند. در عین حال به نحوی عمل شود که هم کار مردم انجام شود و هم امکان خطرپذیری به حداقل برسد.
"تنها 20 درصد افراد شاغل" قید تاکیدآوری که استانداری خوزستان برای مقابله با شیوع کرونا بسیار بر آن تاکید و امید داشت تا بتواند شیب مبتلا به کرونا را در استان ملایم و نزولی کند، اما آنچه مشهود است روی ترش کردن مدیران به این بخشنامه استانداری است.
شرکت نفت و گاز اروندان؛ مستثنی است؟
شرکت نفت و گاز اروندان خود را از این بخشنامه مستثنی دانسته و همچنان نیروی این اداره بویژه پرسنل شاغل در اداره ایمنی به صورت کامل و تمام شیفت در محل کار حاضر می شوند. بخش تلخ ماجرا عدم اهتمام به اجرای پروتکل های بهداشتی از جمله ارائه ماسک و دستکش و ضدعفونی محیط و سرویس‌های جابجای پرسنل از سوی شرکت است.
این بی تفاوتی مدیران شرکت نفت و گاز اروندان(منطقه نفتی غرب کارون) موجی از ترس و نگرانی را بین پرسنل و خانواده های انان از بابت گرفتاری به کرونا ایجاد کرده است. مدیران این شرکت که اعتنایی به کاهش نیروهای خود در شرایط کرونا ندارند به بهانه مقابله با شیوع کرونا وعده های غذایی پرسنل را حذف کرده است. این یعنی؛ دو سر باخت برای پرسنل! از آنطرف رانده و از این طرف مانده!
به گزارش تسنیم؛ با توجه به اهمیت قطع زنجیره انتقال کرونا و رعایت نکات بهداشتی و ضدعفونی مستمر محیط کار و سرویس های ایاب و ذهاب لازم است دستگاه های بازرسی نسبت به این گونه اهمال‌های زیان بار ورود داشته و اجازه ندهد جان پرسنل به خطر افتد.
گزارش از اکبر بهاری
انتهای پیام/341/ش
به گزارش اقتصادآنلاین به نقل از فارس، دستورالعمل بیمه بیکاری به علت شیوع کرونا توسط معاون روابط کار وزارت تعاون کار و رفاه اجتماعی و مدیرعامل سازمان تامین اجتماعی تدوین و امضا شد.
در این دستورالعمل آمده است: با توجه به گستردگی شیوع ویروس کرونا در کشور و اقدامات موثری که این وزارتخانه به منظور ارائه خدمات شایسته تر به جامعه هدف در حوزه حمایت از مشاغل و بیمه بیکاری از جمله طراحی سامانه الکترونیکی ثبت درخواست متقاضیان بیمه بیکاری بدون نیاز به مراجعه حضوری به ادارات تعاون، کار و رفاه اجتماعی استان ها و کاریابی های غیردولتی و همچنین حذف مراحل حضور و غیاب مقرری بگیران بیمه بیکاری تا پایان اردیبهشت ماه به عمل آورده است، بر اساس این دستورالعمل ضروری است ادارات کل تعاون، کار و رفاه اجتماعی استان ها پس از اخذ درخواست متقاضیان واجد شرایط بیمه بیکاری از سامانه فوق الذکر که حداکثر تا پایان اردیبهشت ماه در سامانه مربوطه ثبت نام و تقاضا نموده یا می نمایند، نسبت به بررسی غیر حضوری کلیه شرایط قانونی لازم، اقدام و بدون نیاز به روال معمول و طرح موضوع در کمینه های مربوطه، در صورت احراز شرایط قانونی برای دریافت مقرری بیمه بیکاری بابت ماه های اسفند ۱۳۹۸ و فروردین و اردیبهشت 1399 ، نسبت به ارسال لیست مشمولین به شعب تامین اجتماعی مربوطه جهت برقراری مقرری بیمه بیکاری ماههای مذکور اقدام نمایند، بدیهی است استمرار پرداخت مقرری بیمه بیکاری پس از پایان ۳ ماه مذکور (اسفند- فروردین و اردیبهشت) مستلزم رسیدگی حضوری و طرح پرونده در کمیته های مربوطه خواهد بود. شعب تامین اجتماعی موظفند در چارچوب قوانین مربوطه و در اسرع وقت، نسبت به برقراری مقرری بیمه بیکاری برای افراد مشمول برای مدت زمان مقرر در این دستورالعمل اقدام و نتیجه را به ادارات فوق الذکر و متقاضی اعلام نمایند.
به گزارش خبرنگار مهر، عباس اسدروز پیش از ظهر سه‌شنبه در نشست هماهنگی طرح فاصله‌گذاری اجتماعی اظهار داشت: باهدف قطع زنجیره انتقال کرونا، طرح فاصله‌گذاری اجتماعی و کنترل‌های لازم در جزیره خارگ با جدیت بیشتری در دستور کار قرارگرفته است.
وی تصریح کرد: با هماهنگی به‌عمل‌آمده همه مسئولین ذیربط اعم از فرماندار شهرستان بوشهر، بخشدار، رؤسای دادگستری و اطلاعات، نیروی‌های نظامی و انتظامی، بهداشت و درمان و شرکت‌های نفتی مستقر در جزیره برای اجرای طرح فاصله‌گذاری اجتماعی عزمی راسخ دارند که قابل‌تقدیر است.
مدیرعامل پایانه‌های نفتی ایران تصریح کرد: در جریان بلایا و حوادثی نظیر ویروس کرونا که وارد کشور شده، آسیب‌های روانی افزایش‌یافته و این آسیب‌ها مثل یک کوه عظیم یخ است که قسمت اعظم آن زیر آب قرار دارد و دیده نمی‌شود.
وی افزود: اهمیت رسیدگی سریع و به هنگام به واکنش‌های روانی افراد آسیب‌دیده، موردتوجه است، به همین دلیل پرداختن به واکنش‌های روانی باهدف عادی‌سازی واکنش‌ها و جلوگیری از بروز عوارضی که منجر به افت کیفیت زندگی فردی و اجتماعی و کاهش کارایی افراد می‌شود.
مدیر ارشد شرایط اضطراری منطقه عملیاتی خارگ خاطرنشان کرد: جزیره خارگ به عنوان خط مقدم جبهه اقتصادی کشور و بستر حیات زنجیره ذخیره‌سازی و صادرات نفت دارای اهمیت راهبردی بسیار بالایی است.
اسدروز اضافه کرد: تداوم وضعیت سالم کنونی و عملیاتی شدن طرح «فاصله‌گذاری اجتماعی»، تحقق مطالبه اهالی جزیره خارگ برای کنترل بیشتر در اعمال محدودیت‌های فراگیر در محیط‌های فعال برای مقابله با کروناست.
وی بیان کرد: در ادامه اقدامات قبلی از ۱۰ فروردین آغازشده و شرکت‌ها، ارگان‌ها و نهادهای مختلف تحت مدیریت و نظارت مدیریت ارشد شرایط اضطراری منطقه عملیاتی خارگ برای نهادینه کردن الزامات آن در بین شهروندان در روزهای آتی می‌کوشند.
اسدروز ادامه داد: در راستای اجرای اقدامات کنترلی و مهار ویروس کرونا گروه‌های پویش مردمی که با هماهنگی و تحت نظارت مدیریت ارشد شرایط اضطراری سازمان‌دهی شده‌اند، مانند گذشته در زمینه ضدعفونی و کنترل مبادی ورودی جزیره به همکاری خود ادامه می‌دهند.
وی ادامه داد: تعطیلی اصناف و بازاریان به استثنای مواردی که با زندگی روزمره مردم وابسته است، مراکز آموزشی، پارک‌ها و بوستان‌ها، مراکز ورزشی، تجمعات و مراسم‌ها نیز که در نشست کمیته مدیریت کرونا به تصویب رسیده بود نیز در این طرح تأکید شده و با جدیت بیشتر دنبال می‌شود.
اسدروز افزود: در این طرح با توجه به موج برگشت مسافرین از سفر، تمرکز بر تشدید کنترل ترددها و سفرها به جزیره است که از چهارشنبه ۱۳ فروردین کلیه ترددهای هوایی به خارگ و بالعکس به جز موارد خاص یا اضطراری جزیره به مدت ۵ روز لغو می‌شود.
وی تصریح کرد: در این مدت برای ترددهای دریایی نیز با فرماندار شهرستان بوشهر و بخشدار ویژه خارگ هماهنگی لازم به‌عمل‌آمده که لازم است از حسن توجه آنان قدردانی شود و قطعاً تا عادی شدن وضعیت، بهداشت و درمان صنعت نفت، بخش شهری و قرنطینه با همکاری گروه پویش‌های مردمی، کنترل‌های بهداشتی بیشتری را در مبادی ورودی انجام و از ورود هرگونه افراد مشکوک جلوگیری خواهد کرد.
اسدروز گفت: ورود به جزیره در روزه‌های بعد، فقط برای افراد بومی دارای کارت تردد شهروندی و در موارد خاص با بررسی گروه پویش مردمی و ستاد کنترل کرونا و با هماهنگی با بخشدار ویژه خارگ انجام می‌شود.
وی بیان کرد: در راستای اجرای طرح مقر شد تا کنترل تردد وسایل نقلیه شامل موتورسیکلت و دوچرخه در محدوده ناحیه مسکونی صنعت نفت با شدت بیشتری اعمال شود.
مدیرعامل شرکت پایانه‌های نفتی ایران تصریح کرد: در خصوص حضور افراد بیمار یا دارای بیماری‌های زمینه‌ای و مشاغلی که نیاز ضروری نیست مفاد بخشنامه مقام عالی وزارت نفت توسط شرکت‌های نفتی مدنظر قرارگرفته و اجرایی می‌گردد.
"لوید
بلَنکفِین" مدیر ارشد اجرایی سابق گلدمن ساکس که ارزش خالص آن 1.1 میلیارد
دلار است توصیه می کند افراد با خطر ابتلای اندک به بیماری طی چند هفته به کار
بازگردند.
"تام
گالیسانو" بنیانگذار پِی‌چِکس به ارزش خالص 2.8 میلیادر دلار معتقد است که
آسیب های اقتصادی ناشی از تعطیلی کشور می تواند از مرگ چند نفر بدتر باشد. انتخاب بین
بد و بدتر است.
این استاد سیاستگذاری دانشگاه کالیفرنیا گفت دونالد ترامپ
نگران این است که تعطیلی طولانی مدت احتمالا به انتخاب مجدد وی آسیب برساند. وی
هفته گذشته با اعلام مهلت بازگشت به کار خود در عید پاک گفت: "ما نمی توانیم
اجازه دهیم که معالجه بدتر از مشکل باشد. دستورالعمل های رعایت فاصله اجتماعی تا
پایان ماه آوریل به قوت خود باقی است."
اما مقامات
ارشد بهداشت عمومی از جمله دکتر "آنتونی فوسی" مدیر مؤسسه ملی آلرژی و
بیماری های عفونی انستیتوی ملی بهداشت آمریکا (NIH) معتقدند که این اقدام ممکن است خیلی زود
باشد.
دکتر فوسی
اعتقاد دارد که ما هنوز عمق فاجعه همه گیری را درک نکرده ایم.
شاید اندازه
گیریِ تهدیدِ بهداشت عمومی در برابر انباشتگیِ ضررهای اقتصادی منطقی بوده و در
برخی مقاطع، ضرر و زیان اقتصادی مهمتر از خطرات بهداشتی باشد.
"استفن
مور" که مشاور کاخ سفید است هشدار می دهد: "شما نمی توانید سیاستی داشته
باشید که می گوید ما می خواهیم به هر قیمتی زندگی هر انسانی را نجات دهیم و اینکه
چند تریلیون دلار صرف آن می شود نیز مهم نیست."
کارگران معمولا
در زمان رکود اقتصادی متحمل بیشترین فشار می شوند، به ویژه اگر شغل خود را از دست
بدهند و پول کافی برای پرداخت قبض ها نداشته باشند. دستمزد 80 درصد از آمریکایی ها
به سختی کفاف زندگی آنها را می دهد.
در اواخر هفته
گذشته، قانونگذاران گام مهمی در جهت جلوگیری از چنین مشکلاتی برداشتند. لایحه 2.2
تریلیون دلاری کروناویروس برای آمریکایی های بیکار از جمله کارگران قراردادی و
عمله هر هفته 600 دلار مزایای بیکاری به مدت 4 ماه فراهم می آورد.
وقتی قانونگذاران
جمهوری‌خواه اعتراض کردند که این امر منجر به افزایش درآمد برخی از کسانی که شغل
خود را از دست داده اند می شود، این لایحه جنجال برانگیز شد.
ظاهرا این
قانونگذاران متوجه نشده اند که دستمزد کارگران معمولی آمریکا برای چند دهه راکد
بوده و با تورم تعدیل شده است. بنابراین افزایش موقتی در پرداخت به دلیل ماندن
افراد در خانه و به موجب آن، کمک به کاهش شیوع کووید19 بعید است.
اقتصادی که بانکداران
و میلیاردرها مشتاق شروع مجدد آن هستند پیش از اپیدمی به سرعت در حال رشد بود. اما
نشان داد که اکثر سود این افزایش درخشان و زودگذرِ بازار سهام تا چند هفته پیش به
جیب شرکت ها می رفت.
بانکداران و
میلیاردرها اکنون از آمریکایی ها که سهم عظیمی در بازار سهام دارند می خواهند که
به کار خود بازگردند. 1 درصد جمعیت ثروتمند آمریکا نیمی از ارزش تمام سهام ها را
در اختیار دارد.
بنابراین وقتی
آنها به مردم آمریکا توصیه می کنند که به خاطر اقتصاد به
کار خود بازگردند، در واقع می خواهند که افراد دیگر به خاطر بازیابی سهام پرتفویِ بانکداران و میلیاردرها جان خود را
به خطر بیاندازند.
وقتی این درست
است که ما نمی توانیم به هر قیمتی جان هر انسانی را نجات دهیم و ممکن است در برخی
مقاطع مجبور به خاتمه دادن به تعطیلی آمریکا باشیم و برخی تلفات اضافی را بپذیریم،
باید به خاطر داشته باشیم که درباره کدام آمریکایی ها سخن می گوییم.
سبک و سنگین
کردن بازگشت آمریکایی های طبقه متوسط به کار و قرار گرفتن آنها در معرض ویروس
کاملا با مبادله ای که بانکداران و میلیاردرها با آن سر و کار دارند متفاوت است،
به ویژه اگر طبقه متوسط از درآمد کافی برای عبور از بحران برخوردار باشد.
حتی 4 ماه
مزایای بیکاری اضافی کافی نیست. مطمئنا ثروتمندترین کشور جهان (آمریکا) مادامی که
بخواهد، منابع کافی برای تأمین امنیت مردم خود در کشور را دارد.
معصومه
میرحسینی – تیتریک
انتهای پیام/
کامران ندری معتقد است: دولت سال ۹۹ با کسری بودجه مواجه خواهد شد؛ تنها راه ممکن برای دولت انتشار اوراق بدهی و انواع اوئراق مالی خواهد بود. اما برای جلوگیری از انباشت بیش از حد بدهی دولت باید از علم اقتصاد و دانش اقتصاددان‌ها کمک بگیرد تا بتواند این مسئله را مدیریت کند.
به گزارش بازار، کامران ندری، کارشناس پژوهشکده پولی و بانکی طی یادداشتی در خصوص چشم‌انداز رشد کسری بودجه دولت در سال جاری نوشت: دولت بزرگترین سهم از اقتصاد ایران را به خود اختصاص داده است؛ اما میزان درآمد با هزینه سازگاری ندارد و دولت مجبور است برای پوشش هزینه‌های خود به روش‌های مختلف متوسل شود و کسری بودجه را تأمین کند. هرچند میزان بدهی دولت در ایران به نسبت تولید ناخالص داخلی در مقایسه با بسیاری از کشورها، چندان بالا نیست اما نوع بدهی‌های دولت در ایران و شیوه بازپرداخت آن به اقتصاد آسیب جدی وارد کرده است.
از طرفی پایان سال ۱۳۹۸ و شروع سال ۱۳۹۹ با شیوع ویروس کرونا و آسیب آن به اقتصاد کشور همراه شده، در این شرایط دولت با شرایط سخت‌تری هم مواجه شود. میزان بدهی‌های دولت و شرکت‌های دولتی بین ۶۰۰ تا ۷۰۰ هزار میلیارد تومان برآورد شده که بخش مهمی از آن شامل بدهی به بانک‌ها و بانک مرکزی است. استقراض از بانک مرکزی و دریافت پول بدون پشتوانه در سال‌های گذشته آسیب زیادی برای اقتصاد به بار آورده است. این روش در سال‌های اخیر اصلاح‌شده و سازوکار بهتری برای ساماندهی بدهی‌های دولت طراحی‌شده است. در این میان اما بخشی از بدهی‌های دولت مربوط به پیمانکاران و بنگاه‌های بخش خصوصی است که به دولت کالا یا خدمات فروخته‌اند و دولت از بازپرداخت هزینه آن با مانده است. این موضوع موجب افزایش بدهی بخش خصوصی به بانک‌ها شده و چرخه حرکت اقتصاد را کند ساخته است.
همچنین در سال‌هایی که تحریم‌های اقتصادی درآمد نفتی را به‌شدت کاهش داده است، پدیده کسری بودجه بیش از گذشته سرجمع بدهی‌های دولت را بزرگ‌تر می‌کند. دولت مجبور است بخش بزرگی از درآمدهای خود را با فروش اسناد و اوراق مالی تأمین کند. از همین رو بدهی‌های آتی دولت با سرعت فزاینده‌ای در حال رشد است. این پدیده در سال آینده به اوج خود می‌رسد و دولت راهی جز این نخواهد داشت؛ یا به‌نوعی تنها راه دولت در جبران میزان کسری بودجه همان فروش اوراق است. اما نباید میزان بدهی دولت از حد معینی افزایش یابد. البته این مسئله منوط به این است که دولت به قواعد علم اقتصاد پایبند باشد تا بتواند میزان بدهی خود را مدیریت کند.
البته در حال حاضر میزان بدهی دولت خیلی زیاد نیست ولی چاره‌ای هم جز استقراض از بانک مرکزی ندارد. اینکه ما به سمت اوراق بدهی یا افزایش عملیات بازار باز رفته‌ایم یا هر مکانیزمی که بدهی‌زاست، مهم نیست مسئله مهم این است که این بدهی در هزینه‌های جاری صرف نشود. اما به نظر می‌رسد دولت از اوراق بدهی برای پوشش هزینه‌های جاری استفاده می‌کند و این آغاز مشکلات است. دولت تلاش می‌کند تا کسری‌های بودجه خود را با بدهی پوشش دهد که این اتفاق در سال آینده نیز خواهد افتاد که عملاً یک نوع آینده فروشی منابع است؛ به‌شرط اینکه دولت به قواعد و قوانین علم اقتصاد پایبند باشد و در مدیریت این میزان از بدهی از آن کمک بگیرد. وقتی دولت به عرضه اوراق مشارکت عادت کند مکانیزم‌های دیگر تامین مالی را رها می‌کند و موجب می‌شود تا دولت مدام با یک شیب فزاینده بدهکار شود.
به گزارش شبکه اطلاع رسانی راه دانا؛ دادخدا غفاری، نویسنده کتاب "گذری بر فوتبال سیستان" در گفتگو با خبرنگار عصرهامون افزود: در روزهای کرونایی که ماندن در خانه بهترین راهکار پیشگیری از این ویروس است خواندن کتاب علاوه بر افزودن علم و دانش به انسان منجر به سرگرمی اعضای خانواده نیز می شود.
	 
	وی بیان کرد: از آنجایی که ورزش سیستان در آستانه فراموشی قرار داشت از ظرفیت نویسندگی استفاده کرده و آن را به تحریر در می آوردیم، به این شکل که با شناخت کلی از فوتبال منطقه سیستان توانسته‌ایم کتاب "گذری بر فوتبال سیستان" را نگارش کنیم.

	غفاری گفت: شناخت فوتبال سیستان می تواند کمک بزرگی به ورزشکارانی کند که در این زمینه ورزشی فعالیت دارند زیرا این کتاب تاریخ فوتبال منطقه را بازگو کرده است.

	وی ادامه داد: در ایام نوروز می توان با مطالعه این کتاب آگاهی در زمینه ورزش سیستان را بیشتر کرد زیرا با توجه به وقت فرصتی که در ایام ماندن در خانه داریم، کتاب خواندن بهترین گزینه است.

	این نویسنده کتاب تصریح کرد: "گذری بر فوتبال سیستان" به معرفی بزرگان فوتبال سیستان و پیشکسوتان آن می پردازد،کسانی که سالهاست به علت بیماری و کهنسالی به فراموشی سپرده شده؛ این کتاب تحولات فوتبال سیستان را از سال ۱۳۳۰ تاکنون بازگو می کند.

	وی گفت: از جلد اول کتاب بیش از هزار نسخه به چاپ رسیده و در اکثر فروشگاه های ورزشی و کتابخانه ها قابل خرید می باشد،همچنین جلد دوم آن نیز در حال نگارش است و به زودی به چاپ خواهد رسید.

	غفاری افزود: در جلد دوم کتاب اطلاعاتی از زندگینامه بزرگان و پیشکسوتان فوتبال به نگارش در خواهد آمد تا بتوان اتفاقات فوتبال سیستان را به خارج از مرزهای استان نیز صادر کرد.

	این نویسنده ضمن دعوت مردم به ماندن در خانه، خاطرنشان کرد: خواندن تاریخ یک منطقه به ما کمک می‌کند تا بتوانیم شناخت بهتری از محیط اطراف خود داشته باشیم لذا به ورزشکاران توصیه می‌کنم تا با خواندن کتاب در اوقات فراغت به وقت خود ارزش بیشتری دهند.



	انتهای پیام/
عبدالمجید دراهکی روز شنبه در آیین آغاز خط تولید ماسک درکارگاه خیاطی مرکز آموزش فنی و حرفه‌ای خواهران شهر بوشهر افزود: این میزان ماسک و ۹۷۶ گان و ۹ هزارو ۵۰۰ جفت دستکش در قالب ۲۹ کارگاه بخش دولتی و خصوصی در ۹ شهرستان استان بوشهر تولید و تحویل مراکز درمانی شده‌است.
وی درباره خط تولید کارگاه خیاطی مرکز  آموزش فنی و حرفه‌ای خواهران گفت: برای حفظ سلامت مردم و پیشگیری از ویروس کرونا از سوی بانوان مهارت آموخته سرپرست خانوار روزانه یکهزار عدد ماسک در این کارگاه خیاطی آماده و تحویل داروخانه‌های شبانه روزی  این شهرستان می‌شود.
دراهکی اضافه کرد: این فعالیت خیرخواهانه در کارگاه تولیدی مهارت آموزی دکمه در محیط کار واقعی انجام می‌شود و دیگر مراکز آموزش فنی وحرفه‌ای خواهران و برادران نیز این فعالیت را آغاز کرده و  روزانه بیش از ۲۲ هزار ماسک و گان بیمارستانی در این کارگاه‌ها تولید می‌شود.
مدیرکل آموزش فنی و حرفه‌ای استان بوشهر گفت: طرح تولید ماسک در مراکز آموزش فنی و حرفه‌ای سراسر این استان صورت می‌گیرد که مرکز آموزش فنی و حرفه‌ای شهرستان کنگان در ابتدا به صورت پایلوت آن را اجراکرده است و  این طرح در زمان حاضر در همه شهرستان‌های استان اجرا می‌شود.
وی برضرورت توجه مردم به طرح فاصله‌گذاری اجتماعی و رعایت اصل ماندن در خانه برای پیشگیری از شیوع ویروس کرونا و قطع زنجیره انتقال ضروری است.




انتهای پیام
به گزارش گروه بین‌الملل خبرگزاری تسنیم، شیوع ویروس کرونا در کشور ترکیه سرعت بیشتری گرفته و افزایش جدی میزان مبتلایان، مقامات سیاسی و بهداشتی را نگران کرده است.
در حالی که شمار مبتلایان به کرونا به مرز 11 هزار نفر رسیده، مخالفین اردوغان می‌خواهند این موضوع را به یک ابزار فشار تبدیل کنند و قرنطینه عمومی اعلام شود.
فخرالدین کوجا وزیر بهداشت ترکیه، تازه‌ترین آمار مربوط به شیوع ویروس کرونا را به این شرح اعلام کرد: شمار مبتلایان 24 ساعت اخیر: 1610 نفر شمار کل مبتلایان: 10827 نفر شمار فوت شدگان: 168 نفر شمار کسانی که سلامتی خود را بازیافته اند: 162 نفر آن چه در ارائه گزارش وزیر بهداشت ترکیه اهمیت ویژه‌ای دارد، این است که در روزهای اخیر، میزان شیوع کرونا بیشتر شده و اضافه شدن 1610 نفر در طول 24 ساعت به کل مبتلایان به کرونا در ترکیه، نشان‌دهنده این است که در روزهای آتی، مردم این کشور در میدان مبارزه با کرونا، در شرایط دشوارتری قرار خواهند گرفت.کله مار کجاست؟ مقامات بهداشتی ترکیه هنوز هم حاضر نشده‌اند در ارائه گزارش‌های روزانه در مورد شیوع کرونا، به اطلاعات استانی و منطقه‌ای اشاره کنند.
اما حالا شواهد نشان می‌دهد که چند استان منطقه دریای سیاه (کارادنیز) واقع در شمال سوریه دچار بیشترین میزان کرونا شده و در چند استان جنوب شرقی نظیر وان در مرز ایران، کرونا شتاب بیشتری گرفته است. با این حال کارشناسان معتقدند که کله مار در استانبول است و مقامات محلی خواهان تصمیم‌گیری سریع هستند. اکرم امام اوغلو شهردار استانبول که به عنوان یک سیاستمدار وابسته به حزب مخالف اردوغان شناخته میشود و مقامات دولت ترکیه از او دل خوشی ندارند به تازگی در مورد خطرات کرونا در استانبول اظهار نظر کرده که کلانشهر 15 میلیون نفری استانبول، اصلیترین کانون خطر برای شیوع گسترده کرونا است.
او معتقد است که حتی اگر 10 درصد از مردم این کلانشهر، موضوع کرونا را جدی نگیرند و از خانه‌های خود خارج شده و در کوچه و خیابان تردد کنند، معنای آن، حرکت یک جمعیت متحرک یک و نیم میلیون نفری خواهد بود که می‌تواند خطرات شیوع را بسیار گسترده کند و با توجه به ارتباط استانبول با قاره اروپا، مشکلات جدیدی برای ترکیه و همسایگان بیافریند.
به همین خاطر، شهردار استانبول خواهان آن شده که به شکل جدی و قاطعانه در این شهر، مقررات منع آمد و شد برقرار شود.
آیا مساله پول است؟
شواهد نشان می‌دهد که مخالفین اردوغان در روزهای گذشته تمام تلاش و امکانات خود را به کار گرفتهاند تا موضوع کرونا را به یک ابزار فشار تبدیل کنند و حزب حاکم و دولت را در شرایط دشواری قرار دهند.
کمال کلیچدار اوغلو رهبر حزب جمهوری خلق، دیروز یک بار دیگر بر این موضوع تاکید کرد که تنها راه مقابله با ویروس کرونا این است که تمام مردم ترکیه در خانه بمانند و هیچ کسی سر کار نرود و دولت نیز مخارج مردم را تأمین کند.
رهبر حزب جمهوری خلق که پیشتر مبالغ پایینی را برای بیمه خانواده و تامین معاش طبقات پایین درخواست کرده بود، این بار مبلغ درخواست خود را بالاتر برده و خواستار آن شده است که دولت ترکیه به هر کدام از خانواده‌های ترکیه ماهانه 2 هزار لیره بدهد تا مایحتاج اولیه خود را فراهم کنند و لازم نباشد از خانه خارج شوند.
سخنگوی حزب جمهوری خلق نیز با لحنی کنایی، یک بار دیگر سیاست‌های دولت اردوغان در پرونده سوریه را به چالش کشیده و گفت: تاکنون در سوریه 40 میلیارد دلار خرج کرده‌اید و نتیجه نگرفتید. چرا حالا نمی‌خواهید برای حفظ جان و سلامتی مردم خود چند میلیون دلار هزینه کنید؟
اردوغان حقوق 7 ماه خود را اهدا کرد
رجب طیب اردوغان رهبر حزب عدالت و توسعه و رئیس ‌جمهور ترکیه دیروز آب پاکی را بر دست تمام احزاب مخالف ریخت و با آغاز یک کمپین ملی زمینه آن را فراهم آورد که به جای آن که پول حمایت از خانوادههای نیازمند، از خزانه دولت پرداخت شود، مبالغ لازم برای حمایت از فقرا از طریق اعانه و جمع آوری کمک مردمی تامین شود.
وی پس از نشست هیئت دولت درباره مقابله با ویروس کرونا گفت: کمپین همبستگی ملی به نام «ترکیه من، ما برای حمایت از خود کافی هستیم» آغاز شد و کمک به نیازمندان را با اهدای حقوق 7 ماه خود، شروع میکنم. در همان دقایق اولیه، اغلب وزرا نیز از این کمپین حمایت کرده و بعضی از آنان حقوق 3 ماه و برخی دیگر نیز حقوق 6 ماه خود را اهدا کردند.
رفعت حصارجیکلی‌اوغلو، رئیس اتحادیه اتاق‌های بازرگانی و بورس ترکیه نیز با اهدای10 میلیون لیر از این کمپین حمایت کرده و ‌ شکیب آوداگیچ، رئیس اتاق بازرگانی ترکیه 5 میلیون لیر به این کمپین اختصاص داد.
مصطفی شن توپ رئیس پارلمان ترکیه حقوق 5 ماه خود را اهدا کرده و در همین حال دولت باغچلی رهبر حزب راست افراطی حرکت ملی که در ائتلاف جمهور در کنار اردوغان قرار گرفته و از حامیان او به شمار می‌آید، با انتشار یک پیام توییتری اعلام کرد که او نیز به کمپین ملی حمایت از ترکیه پیوسته و حقوق 5 ماه خود را اهدا می‌کند.
باغچلی همچنین به مخالفین اردوغان تاخته و اعلام کرد که روزانه در ترکیه بیش از 40 نفر بر اثر تصادفات و حوادث رانندگی جان خود را از دست می‌دهند که مطلقاً با میزان آمار پایین تلفات کرونا قابل مقایسه نیست و نباید با انتشار اطلاعات غلط و واهی مردم را بترسانند.
انتهای پیام/
به گزارش ایبِنا به نقل از رویترز، پس از شکست مذاکرات اوپک و اوپک پلاس در مورد کاهش تولیدات نفت و آغاز جنگ نفتی مابین مسکو و رهبر غیررسمی اوپک یعنی ریاض، توافق تلفنی ترامپ و پوتین از تغییری تازه در دیپلماسی جهانی نفت حکایت دارد.
رکود ناشی از پاندمی ویروس کرونا نیز به سقوط تاریخی قیمت نفت کمک کرد و در نتیجه آن، شرکت‌های حفاری پرهزینه‌تر آمریکایی و سایر نقاط جهان را در خطر ورشکستگی قرار داد.
کرملین با انتشار بیانیه‌ای اعلام کرد: در این مکالمه تلفنی، نقطه نظرات مطرح شده در خصوص شرایط کنونی بازار نفت مورد تبادل نظر قرار گرفت. توافق شد رایزنی‌های روسیه و آمریکا در این خصوص از طریق وزرای انرژی صورت گیرد.
«جود دیِر» سخنگوی کاخ سفید نیز از موافقت سران دو کشور در مورد اهمیت ثبات بازار انرژی جهان خبر داد اما به مذاکرات وزرای دو کشور اشاره‌ای نکرد.
کرملین به طور دقیق اعلام نکرده است که وزرای انرژی مسکو و واشنگتن در خصوص چه موضوعی مذاکره و بحث خواهند کرد اما روسیه پیش‌تر از پیوستن کشورهای بیشتر برای تلاش در راستای متعادل کردن بازار نفت استقبال کرده بود.
کمی پیش از مکالمه تلفنی کاخ سفید و کرملین، ترامپ گفته بود که عربستان سعودی و روسیه «هر دو در جنگ نفتی که به راه انداخته‌اند، عقلشان را از دست داده‌اند» و اینکه «هرگز فکر نمی کردم که مجبور شوم بگویم که شاید به افزایش قیمت نفت نیاز  داشته باشیم.»
ترامپ در گفت‌وگو با فاکس نیوز گفت: حالا که آنها بر سر عرضه و اینکه چه تعداد بشکه (به بازار) سرازیر کنند، مثل دیوانه‌ها به جام هم افتاده‌اند، قیمت (نفت) بسیار پایین آمده است.
ایالات متحده در سال های اخیر به لطف رونق صنعت حفاری شِل، پای خود را به جمع تولیدکنندگان بزرگ نفت و گاز جهان باز کرده است اما قیمت کنونی نفت زیر هزینه تولید بسیاری از شرکت‌های حفاری آمریکایی است.
ترامپ ادامه داد: نمی‌خواهیم صنعتی مُرده و مسموم داشته باشیم. این برای آنها بد است، برای هیچکس خوب نیست. این جنگی است بین عربستان و روسیه بر سر اینکه چه تعداد بشکه نفت روانه بازار کنند و هر دوی آنها دیوانه شده اند؛ هر دو عقلشان را از دست داده اند.
تحلیلگران بانک گلدساکس گفته‌اند که میزان تقاضا از سوی رفت و آمدکنندگان درون شهری و همچنین شرکت‌های هواپیمایی که روزانه حدود ۱۶ میلیون بشکه از تولیدات نفتی جهان را مصرف می کنند، شاید دیگر هرگز به سطوح پیشین خود باز نگردد.
دولت ترامپ علاوه بر این بدنبال این است تا بزرگ‌ترین صادرکننده نفت یعنی عربستان را به کاهش تولیدات نفت خام متقاعد کند و به زودی فرستاده ویژه‌ انرژی خود یعنی «ویکتوریا کوتس» راهی ریاض می‌کند.
پس از آنکه واشنگتن تحریم هایی را علیه دو شرکت زیرمجموعه بزرگ‌ترین تولیدکننده نفت روسیه یعنی روسنفت در ونزوئلا اعمال کرد، این غول نفتی روز شنبه اعلام کرد که دارایی‌های خود را در این کشور به شرکتی که نامش اعلام نشده و تحت مالکیت دولت روسیه اداره می شود، فروخته است.
این تغییر مالکیت بدان معنا است که هرگونه تحریم‌های آتی آمریکا بر فعالیت‌های نفتی تحت کنترل روسیه در ونزوئلا مستقیما کرملین را هدف خواهد گرفت. دولت ترامپ روسنفت را فراهم کردن یک شاهرگ حیاتی مالی برای «نیکولاس مادورو» رییس جمهوری ونزوئلا متهم کرده بود.
واشنگتن «خوآن گوآیدو» رهبر حرب اُپوزیسیون ونزوئلا را به عنوان رییس جمهوری موقت و مشروع این کشور به رسمیت می شناسد.
کاخ سفید سال گذشته با اعمال تحریم بر پروژه احداث خط لوله گاز طبیعی روسیه موسوم به نورد استریم ۲، ادامه کار این پروژه را تنها چند هفته تا پایان، متوقف کرد.
مسکو می گوید که این پروژه سرانجام تکمیل خواهد شد اما تاخیر در اتمام آن رقابت را در بازار گاز اروپا داغ خواهد کرد؛ جایی که آمریکا مشتاق است تا گاز مایع بیشتری به آن صادر کند.
ترامپ در مصاحبه با فاکس نیوز گفت که پوتین از وی خواسته است تا تحریم ها برای دو سال برداشته شوند و وی پشت خط گفته که احتمالا این کار را انجام می دهد. «دیمیتری پسکوف» سخنگوی کرملین ادعای ترامپ را در این خصوص که پوتین در دو سال گذشته چنین درخواستی را مطرح کرده است، رد کرد.
به گزارش خبرگزاری فارس از جاجرم با توجه به شیوع ویروس کرونا در کشور و استان  و تأکیدات برای در خانه ماندن قطعاً برنامه‌ریزی‌ها در منزل تغییر کرده است و حال که به دوره قرنطینه و ماندن در خانه رسیده‌ایم، قطعاً به دنبال راه‌های مختلفی برای سرگرم شدن و گذراندن این زمان سخت می‌گردیم.
علاوه بر مطالعه کتاب، تماشای فیلم می‌توانیم از این فرصت برای بازی و سرگرمی  نیز استفاده کنیم که بازی‌هایی  ازجمله شطرنج، پانتومیم، دارت، اسم و فامیل و بازی‌های فکری دیگر ازجمله سرگرمی‌های درون منزل محسوب می‌شود اما بازی‌هایی نیز  درگذشته در بین خانواده‌ها مرسوم بوده و امروزه باوجود تلفن‌های همراه کمتر  به آن توجه می‌شود.
کچی بزی
مهدی میرابی، کارشناس مردم‌شناسی هنر دراین‌باره می‌گوید: یکی از بازی‌های سنتی، قدیمی و خانگی در خانواده‌های جاجرمی بازی "کچه بزی" یا" کچی بزی " به زبان جاجرمی است. اگرچه این بازی ویژه شب‌های بلند زمستان خصوصاً شب یلداست اما بازی مناسبی برای این ایام است  که باعث می‌شود اعضای خانواده در خانه بمانند و سرگرم بازی شود البته این بازی در زمستان در نشستن زیر کرسی انجام می‌شد.
میرابی می‌افزاید: این بازی به‌طوری بود که یک نفر با پنهان کردن دست خود و یا اینکه همه افراد انتخاب‌شده از یک گروه چندنفره دست‌های خود را در زیر کرسی پنهان می‌کردند یک شیء ریز و کوچک مانند ریگ را  در دست یکی از آنها پنهان می‌کردند و بعد دست‌های خود را مشت کرده و روی کرسی قرار می‌دادند تا گروه دیگری تشخیص دهد که مهره یا "کچه" در دست کدام‌یکی از افراد گروه است.
وی ادامه می‌دهد: اگر گروه مقابل تشخیص دهد که مهره در دست کدام‌یک از افراد  گروه  است برنده و امتیازی به آنها تعلق‌گرفته خواهد گرفت  این بازی در روزهای غیر زمستان مانند این ایام به شکل دیگری می‌تواند توسط افراد خانواده برگزار شود که دست‌های خود را در پشت گرفته و مهره را در دستان خود جابه جا کند.
ریگ ریگ
وی تصریح می‌کند: یکی دیگر  از بازی‌های سنتی و قدیمی در جاجرم بازی " ریگ ریگ " بازی است که در تمام فصول سال که در  منزل و خارج منزل   انجام می‌شود که بسیار سرگرم‌کننده و متحرک هوش است.
میرابی ابراز می‌دارد: این بازی نوعی نرمش دست و گردن و مهارت دیدن است و شرح بازی به این  شکل است که بازیکنان تعدادی ریگ‌های (سنگ)  تقریباً به یک اندازه و تمیز را درروی زمین قرار می‌دهند و در مقابل آنها می‌نشستند و با پرتاب کردن  یکی از آنها طرف بالا بازیکن باید یک ریگ (سنگ) را از زمین برمی‌داشت و به همین ترتیب ریگ‌های بعدی و این  کار ادامه پیدا می‌کرد تا  تمام ریگ‌ها از زمین برداشته شود.
وی ادامه داد: اگر این اتفاق بیفتد بازی‌کننده امتیاز به امتیازاتش اضافه می‌شود اما اگر بازی‌کننده  نتواند مهره‌ای  را که از بالا به زمین می‌افتد را بگیرد، باخته  است  و نوبت به فرد دیگری  داده می‌شود در ضمن اگر  فرد بتواند از مرحله اول عبور کند در مراحل  بعدی  باید دو سنگ و سه سنگ که  در هر طرف پرتاب‌شده باشد را بردارد.
بجول
ابراهیم صفری دیگر شهروند جاجرمی هم با اشاره بازی‌های مرسوم که در  بین اعضای خانواده برگزار می‌شد اشاره‌کرده و می‌گوید: با توجه شیوع ویروس کرونا برای سرگرمی بیشتر می‌توان بازی‌های  مانند دوز دوز، بجول، بازی شطرنج، یه قل و دو قل، اسم و فامیل، نقطه‌بازی، برای سرگرمی کودکان هم مفید است انجام داد.
وی ادامه می‌دهد: شاه شاه یا کبریت  بازی هم به آن گفته می‌شود  که روی کبریت اسم شاه،  دزد، جلاد، و  وزیر را نوشته و هر کس دزد می‌شد پادشاه حکم می‌کرد به وزیر و  وزیر به جلاد می‌گفت که  دزد  را تنبیه کند که بیشتر این  بازی‌ها بیرون از  منزل بود و به‌صورت  جمعی برگزار می‌شد.
خبرنگار: فاطمه معینی
انتهای پیام/خ
به گزارش دفتر منطقه ای خبرگزاری تسنیم به نقل از روزنامه جنگ، شورای علمای پاکستان در بیانیه ای فتوای حرام بودن هرگونه دخیره سازی اشیا ضروری مردم را اعلام کردند.
در اطلاعیه این شورا نیز آمده است که حکومت با احتکار کنندگان اقلام ضروری چون آرد و شکر باید به شدت برخورد کند و دادگاه ها اشد مجازات را برای آنان در نظر بگیرند.
این شورا همچنین خواستار همکاری مردم با همه دستگاه های مربوطه برای غلبه کشور بر ویروس کرونا شد.
گفتنی است چند روز قبل پلیس پاکستان چندین محموله احتکار شده ماسک و اقلام بهداشتی را از چند انبار این کشور کشف و ضبط کرد.
انتهای پیام/.
سید روح الله لطیفی، سخنگوی گمرک ایران در گفت‌وگو با  خبرنگار اقتصاد و انرژی گروه اقتصادی باشگاه خبرنگاران جوان، با اشاره به آخرین واردات محموله‌های بهداشتی به کشور اظهار کرد: تا روز گذشته بالغ بر ۱۰۷ محموله بهداشتی و پزشکی وارد کشور شده است.وی افزود: این محموله‌های بهداشتی شامل گان، ماسک، کیت تشخیص، دستگاه‌های تشخیص، کامپیوتر‌ها و تجهیزات مورد نیاز پزشکی، هواساز، دارو‌های مرتبط با بیماری کرونا، عینک محافظ مورد نیاز پرستاران و پزشکان، لوله‌های آزمایشگاهی، تب سنج، ونتیلاتور پیشرفته برای تنقس بیماران حاد، ترموتر تشخیص، ماسک‌های n۹۵، ۸ دستگاه دیگر تولید ماسک، انواع دستکش، قطعات مورد نیاز برخی ونتیلاتورها، دستگاه‌های آزمایشگاهی و سایر موارد خرد مورد نیاز صنعت پزشکی به کشور هستند.سخنگوی گمرک جمهوری اسلامی ایران با اشاره به اینکه این محموله‌ها به گمرک فرودگاه امام خمینی (ره) وارد و ظرف کوتاه‌ترین مدت ترخیص می‌شوند، بیان کرد: در بین این ۱۰۷ محموله وارداتی به کشور، محموله‌های اهدایی از کشور‌های مختلف هم وجود دارد که آن‌ها همگی ترخیص شده اند.لطیفی در پایان بیان کرد: ترخیص اقلام بهداشتی و پزشکی با کمترین تضامین و مدارک ارائه شده از جانب مالک اجناس صورت می‌گیرد، هم اکنون گمرک ایران به صورت ۲۴ ساعته با حضور نمایندگان وزارت بهداشت، درمان و آموزش پزشکی اکثر اقلام وارداتی در این حیطه را ترخیص  کرده است و تنها تعداد بسیار اندکی از اقلام به علت عدم مراجعه صاحبان را ترخیص نکرده است.انتهای پیام/
بازیکن تیم فوتبال پیکان آرزو می‌کند با پایان شیوع ویروس کرونا دوباره مسابقات لیگ برتر ازسر گرفته شود.            
سعید واسعی هافبک تیم پیکان تهران در گفتگو با ایلنا درخصوص قرنطینه خانگی و تعطیلات مسابقات لیگ برتر فوتبال اظهار داشت: وقتی مجوز خروج از خانه نداریم، پس در خانه می‌مانیم و پیگیر این هستیم که ببینیم بازی‌ها چه زمانی برگزار می‌شود و شرایط برپایی آن مهیا هست یا نیست. فعلا منتظریم.
هافبک جوان پیکان درباره تمرینات در منزل گفت: بله طبق برنامه‌ای که داریم در خانه تمرینات استقامتی و کششی انجام می‌دهیم و نمی‌توان در خانه تمرینات هوازی انجام بدهیم. به هر حال این وظیفه ماست که تا حد توان آمادگی جسمانی‌مان را حفظ کنیم.
 واسعی در پاسخ به این سوال که ترجیح می‌دهد لیگ امسال بدون نتیجه یا با معرفی قهرمان تمام شود، گفت: وقتی ما شرایط را در نظر می‌گیریم می‌بینیم که اوضاع خیلی آشفته است و برنامه مشخصی وجود ندارد. اگر بازی‌ها در همین جای لیگ تمام شود تکلیف لیگ یکی‌ها و لیگ‌های پایین‌تر چه می‌شود؟ اگر همینگونه تمام شود برای فصل بعد چه اتفاقی می‌افتد؟ پس تصمیم گیری درباره این فصل خیلی سخت است و امیدواریم که زودتر این بیماری برطرف شود و ما بتوانیم با یک شرایط خاص به مسابقات برگردیم. 
او ادامه داد: مسلما همه ما فوتبالیست‌ها دوست داریم که به زمین برگردیم. من یک فوتبالیست هستم و دلم برای زمین مسابقه تنگ شده است. ما کل سال را تمرین می‌کنیم و در بازی‌ها هستیم که در مجموع شاید یک ماه تعطیلی داشته باشیم که نیمی از آن را هم تمرین می‌کنیم تا در آمادگی باشیم. امیدوارم که شرایط به گونه‌ای باشد که با حضور تماشاگران بازی کنیم، فوتبال بدون حضور تماشاگران واقعا هیچ است.
هافبک تیم پیکان درخصوص اینکه شرایط فعلی و نیمه کاره ماندن لیگ برای تیم‌های قعر جدولی مناسب است، گفت: به هر حال یک شرایط خاصی به وجود آمده است و با وجود اینکه ما در قعر جدول هستیم اما اختلاف ما با تیم‌های بالاتر زیاد نیست و با یک یا دو بازی می‌توانیم فاصله را از بین ببریم. باید ببینیم که تکلیف چیست و اگر بازی‌ها دوباره آغاز شود ما مطمئنا این شرایط را تغییر می‌دهیم و از قعر جدول فاصله می‌گیریم.
بازیکن پیکان درباره اینکه فکر می‌کند چه مقدار زمان لازم است تا دوباره آماده سازی بازیکنان انجام شود، گفت: فکر کنم حداقل دیگر دو هفته زمان لازم است. چون این حداقل زمانی است که برای آمادگی بدنی بازیکنان نیز باشد. ۱۰ روز هم حداقل برای تاکتیک تیمی زمان می‌برد.
واسعی درباره اینکه در ایام قرنطینه چه سرگرمی‌هایی را دنبال می‌کند، گفت: کتاب و فیلم و موسیقی برنامه‌هایی است که دارم و دور از خانواده در تهران هستم. به هر حال اصالتا مشهدی هستم و خانواده‌ام در مشهد هستند که دلتنگ آنها هستم. دید و بازدید نکردم که خدایی ناکرده قوانین بهداشتی را زیر پا نگذاشته باشم. امیدوارم که با آمدن گرما این ویروس نابود شود و به نظرم فیفا باید یک تصمیم جدی در این باره بگیرد. باید یک تصمیم قاطع باشد چرا که مثلاً یک کشور مثل ایران اگر بگویند پرسپولیس قهرمان است و دو تیم از لیگ یک اضافه شوند، مسلما تیم‌های دیگر اعتراضشان را ابراز می‌کنند و حواشی زیادی ایجاد می‌شود، پس این نشدنی است و باید تصمیمی با خرد جمعی صورت بگیرد.
واسعی در پایان گفت: امیدوارم که تمام مردم ایران سلامت و پایدار باشند و عزیزانی که در این مدت به خاطر این ویروس داغدار شده‌اند خدا به آنها صبر بدهد.
خبرگزاری مهر: معاون اول رئیس جمهور به اظهارات تلخ پیرمرد دستفروش واکنش نشان داد.
اسحاق جهانگیری در جلسه هیأت دولت در جمع خبرنگاران با تشکر از مردم بابت رعایت دستورات بهداشتی و ماندن در خانه گفت: این ایام برای مردم ایام پرتردد بوده و دید و بازدید از سنت‌های ایرانیان در نوروز بوده با این حال مردم رعایت کرده و در خانه‌ها ماندند.
وی افزود: وزیر راه در جلسه امروز هیأت دولت گزارشی از کاهش سفرهای نوروزی ارائه داد که بر این اساس سفرهای ریلی ۹۴ درصد، سفرهای حمل و نقل عمومی جاده با اتوبوس ۷۵ درصد و هوایی ۷۰ درصد کاهش داشته است و سفرهای شخصی جاده‌ای کاهش چشمگیری داشته است.

اهم اظهارات وی را بخوانید؛
* امروز سیزده بدر بود که به طور طبیعی مردم در این روز به دامن طبیعت می‌رفتند اما امروز در خانه ماندند، از سراسر کشور گزارش‌های خوبی از ماندگاری مردم در خانه دریافت کردیم و امیدواریم کرونا از مردم دور شود.
*اقدامات خوبی در بخش درمان انجام شده، این هفته از بیمارستان امام حسین تهران بازدید داشتم، در روزهای قبل از آن روزانه ۲۳۷ تخت بستری اشغال می‌شد که در روزهای اخیر به ۱۳۷ تخت کاهش یافته است. اینها غیر از تخت‌هایی است که برای روزهای اضطراری در نظر گرفته شده ولی استفاده نمی‌شود.
* انسجام بزرگی میان دستگاه‌های دولتی، حاکمیتی، نیروهای مسلح و صدا و سیما شکل گرفته است، در حال حاضر اولویت کشور مبارزه با کرونا شده است البته برای روزهای پس از کرونا نیز برنامه داریم داریم، از دانشگاه‌ها و نخبگان می‌خواهیم درباره مضرات و آسیب‌های اقتصادی و اجتماعی کرونا تیم‌هایی تشکیل دهند تا دولت بتواند با استفاده از تحقیقات آنها اقدامات بهتری در دوران پس از کرونا انجام دهد.
* شرایط ایران با دیگر کشورها متفاوت است و مردم نیز آن را می‌دانند ما تحت تحریم‌های ظالمانه آمریکا هستیم، صادرات نفت که مهمترین درآمد دولت بود و صادرات نفتی کاهش یافته است از دست دادن درآمدهای نفتی روی درآمدهای مردم و بودجه دولت اثرگذار بوده است با این حال عملکرد بودجه در سال ۹۸ عملکرد خوبی برآورد می‌شود.
* ما در شورای هماهنگی اقتصادی سران قوا پیش بینی کردیم بودجه ۹۸ به ۳۶۸ هزار میلیارد تومان کاهش یابد اما عملاً توانستیم با استفاده از منابع دیگر بودجه ۹۸ را به ۴۴۱ هزار میلیارد تومان برسانیم.
* امروز وزیر نفت گزارش داد سال گذشته در این ایام روزانه ۱۰۰ میلیون لیتر بنزین مصرف می‌شد که در حال حاضر روزانه به ۴۲ میلیون لیتر کاهش یافته است. از انجایی که قیمت نفت خام کاهش یافته و بر روی فرآورده‌های نفتی نیز اثر داشته است در نظر داریم با صادرات بنزین، گازوئیل و دیگر فراورده‌های نفتی این حجم از کاهش مصرف بنزین را صادر کنیم و منابع ارزی و ریالی را تأمین کنیم.
*{ درباره حمایت از بنگاه‌های اقتصادی آسیب دیده در بخش‌های خدمات و تولیدی از شیوع کرونا}: در بخش‌هایی دولت محدودیت‌هایی ایجاد کرد، در برخی از بخش‌ها نیز به دلیل کاهش مراجعات مردم با محدودیت مواجه شده که در نظر داریم تا ۱۰۰ هزار میلیارد تومان تسهیلات که در دولت تصویب شده به این بنگاه‌ها اختصاص دهیم.
*{ با دعوت از مردم برای معرفی افراد آسیب دیده و کم بضاعت از شرایط کرونا}: در فضای مجازی این پخش شد که پیرمرد دست فروش می‌گفت نمی‌توانم برای فرزندانم پنیر بخرم که دل هر بیننده‌ای را به درد می‌آورد، ما برای این افراد فکری کرده ایم لذا به وزارت تعاون، کار و رفاه اجتماعی گفته ایم سه میلیون نفری که هیچ شغلی ندارند که عمدتاً دستفروش بوده اند ماهانه ۲۰۰ تا ۶۰۰ هزار تومان پرداخت کنیم. خیری هم در این ایام به کمک مردم می آیند، نهادهای حمایتی مانند کمیته امداد و بهزیستی نیز برای افرادی که تحت پوشش نیستند فکری کنند.
*{ با اشاره به پرداخت تسهیلات ۷۵ هزار میلیارد تومانی با سود ۱۲ درصد و بازپرداخت دو ساله برای بنگاه‌های آسیب دیده از شیوع کرونا}: ۵ هزار میلیارد تومان به صندوق بیمه بیکاری دادیم. ارز ۴۲۰۰ تومانی برای واردات اقلام بهداشتی در نظر گرفته شده با این حال بر اساس گزارش‌هایی که دریافت کرده ایم ورودی ما در اقلام بهداشتی بیش از ذخایری است که نیاز داریم.
مجید شیرانی در گفت وگو با خبرنگار تسنیم در شهرکرد اظهار داشت: در 24 ساعت گذشته با مثبت گزارش شدن آزمایش 6 نفر دیگر، مجموع آمار مبتلایان به ویروس کرونا در چهارمحال و بختیاری به 114 نفر رسید.
آمار مبتلایان به کرونا در چهارمحال و بختیاری به 108 نفر رسید
 
وی افزود: با فوت یک نفر از مبتلایان به کرونا، مجموع افراد فوتی مبتلا به کرونا به 15 نفر رسید.
رئیس دانشگاه علوم پزشکی شهرکرد بیان کرد: از زمان شیوع ویروس کرونا تاکنون 541 بیمار با علائم بالینی مشکوک به کرونا در بیمارستان‌های استان بستری که حال 73 نفر نیز مساعد و ترخیص‌ شدند‌. 
شیرانی خاطر نشان کرد: تعداد افراد بستری فعلی در مراکز درمانی 73 نفر هستند.
انتهای پیام/7540/ی
به گزارش گروه بین الملل باشگاه خبرنگاران جوان، شمار مبتلایان به ویروس کرونا در آمریکا شاهد جهش بود.
براین اساس، دانشگاه جان هاپکینز اعلام کرد شمار قربانیان ویروس کرونا در آمریکا به ۲ هزار و ۸۲۸ تن رسید. همچنین شمار مبتلایان به این ویروس در آمریکا از مرز ۱۵۳ هزار تن عبور کرد.
برخی مدل‌های آماری پیشبینی کرده است در ماه آوریل و همزمان با اوج گیری شیوع کرونا در آمریکا، روزانه دو هزار نفر جان خود را از دست بدهند. این مدل پیشبینی می‌کند تا ماه اوت شمار قربانیان کرونا در آمریکا به حدود ۸۲ هزار نفر برسد.
انتهای پیام/
غلامرضا شریعتی در اولین نشست ستاد استانی مدیریت بیماری کرونا در سال ۹۹  که امروز، ۱۰ فروردین برگزار شد، اظهار کرد: ویروس کرونا در چین در مدت یک ماه ۳ هزار نفر را به کام مرگ فرستاد و از بین برد اما این ویروس اکنون روزی ۳ هزار نفر را از بین می‌برد.
وی افزود: آمار مبتلایان از حدود ۶۵۰ هزار نفر گذشته است و تقریبا هر یک و نیم تا دو روز ۱۰۰ هزار نفر به تعداد بیماران در جهان اضافه می‌شود. این موضوع، اهمیت، ویژگی و سختی مساله را در جهان امروزی که ادعا می‌کردیم جهان پیشرفته‌ای است، نشان می‌دهد و حرکت و سرعت جهان را بسیار کند و حتی متوقف کرده است. باید با حساسیت، مراقبت و اصرار در برابر این مساله بایستیم و آن را ساده تلقی نکنیم.
به گزارش ایسنا، شریعتی بیان کرد: من در جلسات تاکید می‌کنم که این موضوع به ما این پیام را می‌دهد که بسیار جدی، حیاتی و حساس است و اهمیت ویژه‌ای دارد. اگر ضریب استان خوزستان در مساله کرونا پایین آمده، نباید باعث حساسیت‌زدایی شود. در بیماری‌های عفونی و مسری، یک غفلت و سستی ممکن است طوفان به وجود آورد. در عین حال در برخی از شهرها به صورت مقطعی این مساله رخ داده است و سعی کرده‌ایم آن را کنترل کنیم.
وی تصریح کرد: این موضوع کار ویژه و شبانه‌روزی می‌خواهد و اصل بر پیشگیری است. اگر پیشگیری نکنیم و بگذاریم روند طی شود، اگر از جمعیت ۵ میلیون نفری استان خوزستان ۶۰ درصد مبتلا شوند، در واقع ۳ میلیون نفر مبتلا می‌شوند و اگر ۲۰ درصد از این تعداد شرایط حاد و بحرانی پیدا کنند، ۶۰۰ هزار نفر خواهند بود. امکانات برای این تعداد بیمار نه تنها در استان خوزستان بلکه در هیچ منطقه‌ای در دنیا وجود ندارد.
استاندار خوزستان گفت: اگر در آن ۳ میلیون بیمار ۲ درصد مرگ و میر به وجود آید، ۶۰ هزار مورد مرگ و میر خواهد شد. اگر ۶۰ هزار مرگ و میر به وجود آید و ما هیچ مداخله‌ای نداشته باشیم، فکر می‌کنید که چه تبعات اجتماعی به وجود می‌آید؟ آیا اداره استان با این تبعات، امکان‌پذیر است؟
وی تصریح کرد: کرونا یک تمرین مدیریتی برای ما بود. ما چقدر قدرت انعطاف و تطبیق داریم تا خودمان را با شرایط تطبیق دهیم و بتوانیم استان یا کشور را اداره کنیم؟ برای مردم هم همینطور است. مردم چقدر می‌توانند شیوه رفتار و زندگی را متناسب با شرایط تطبیق دهند و اصلاح کنند؟ کرونا برای همه ما امتحان بوده و هست.
شریعتی افزود: باید درک درستی از شرایط پیش آمده برای شهر و استانمان داشته باشیم و تصمیمات متناسب با آن اتخاذ کنیم. مردم را هم باید آگاه کنیم تا خود را متناسب با شرایط روز تطبیق دهند و روند زندگی را اصلاح کنند. اگر چنین کاری انجام دهیم، می‌توانیم شیب ابتلا را کند کنیم وگرنه گرفتاری‌های زیادی برای خود و کشور ایجاد خواهیم کرد.
وی گفت: طرح فاصله‌گذاری اجتماعی که در شورای ستاد ملی مبارزه با کرونا تصویب و به دستور رئیس جمهور ابلاغ شد و اجرایی می‌شود، از آن موارد اصلی است که سرایت ویروس را مدیریت می‌کند. نادانسته‌های ما درباره این ویروس بیش از دانسته‌های ما است اما روش انتقال، سرایت و امکان جلوگیری از سرایت آن روشن است. پس باید این موضوع را به سرعت در دستور کار خود قرار دهیم و به جدیت اجرا شود.
استاندار خوزستان با اشاره به اعمال محدودیت‌های ترافیکی جهت جلوگیری از گسترش کرونا بیان کرد: طبق آمار، ورودی‌ها و خروجی‌های استان خوزستان از ۲۸ و ۲۹ اسفندماه تاکنون، ۸۱ تا ۸۲ درصد کاهش یافته است. در سال گذشته نیز به دلیل سیل، ورودی به استان خوزستان کاهش یافته بود. یعنی ورودی نسبت به سال قبل آن کاهش جدی داشته است.
وی افزود: ۸۱ یا ۸۲ درصد کاهش نسبت به سال گذشته، یعنی کنترل‌ها خوب بوده و اقدامات خوبی صورت گرفته است اما اینکه تردد بین شهرها ۵۰ تا ۶۰ درصد کاهش یافته یعنی ترددهای شهری، دید و بازدیدها و رفت و آمدهای شهری آن گونه که مدنظر ما بوده، کاهش نیافته است. ترددها کم شده اما نه آن گونه که بنای ما بر آن بوده است.
شریعتی تصریح کرد: این موضوع را حتما باید دنبال کنیم. باید درجه به درجه حلقه را تنگ‌تر و اقدامات را سختگیرانه‌تر کنیم. همه شهرها موظف‌اند که ممانعت کنند. اینکه موارد ابتلا در خرمشهر و باوی ناگهان افزایش می‌یابد، معلوم است که پیشگیری از ورود به شهر کم شده است.
استاندار خوزستان گفت: باید در شهرستان‌ها، به ویژه چند شهرستانی که در یک هفته تعداد موارد ابتلای بیشتری پیدا کرده‌اند، از ورود و خروج ممانعت شود.
وی افزود: خرمشهر، باوی، ماهشهر و امیدیه در چند روز اخیر، سرعت بیشتری در ابتلا پیدا کرده‌اند که باید به صورت ویژه ممانعت و مداخله شود.
شریعتی گفت: چند شهر از جمله اندیمشک، خرمشهر، آبادان و شادگان در وضعیت قرمز هستند. در جلسه شورای تامین مصوب کردیم که درباره این شهرها تصمیمات سخت‌گیرانه‌تری بگیریم و حلقه را تنگ‌تر کنیم. حتی اگر لازم شد به مرحله چهارم ورود کنیم و نگذاریم کسی از درب منزل خارج شود. اگر لازم شد این کار را انجام می‌دهیم. برای این چند شهر گفته‌ایم که شرایط، تقریبا به این نحو انجام شود.
وی ادامه داد: ورودی‌های استان خوزستان کنترل شده و الزام خروج میهمانان نوروزی اعمال شده است. در هیچ شهرستانی نباید حق ورود به غیر از ساکنین داده شود و حتی ساکنین نیز نباید از شهر خارج شوند.
وی با بیان اینکه بیش از یک هزار مورد بازرسی از طریق اداره‌کل امور اجتماعی استانداری و سازمان‌های مردم‌نهاد انجام شده است، تصریح کرد: زنان خانه‌دار بیشترین درگیری را با ویروس کرونا دارند. باید حوزه بانوان و فرمانداران به صورت مجازی آموزش‌های لازم را بدهند و اثربخش باشند. همچنین تاکید شود که زنان خانه‌دار از منزل خارج نشوند.
استاندار خوزستان گفت: شرایط سختی است اما باید تحمل کنیم برای اینکه از وضعیت سخت‌تری جلوگیری شود. بازارها را تعطیل کردیم و اقدامات خوبی به ویژه در اهواز صورت گرفت اما هنوز کامل نیست و در حاشیه شهر نیز باید به طور جدی ورود کنیم.
وی با اشاره به دستورالعمل نحوه حضور کارکنان در محل کار بیان کرد: ابلاغ کردیم که تنها از یک‌پنجم کارمندان آن هم در اضطرار استفاده شود اما این به آن معنی نیست که فرمانداران در دسترس نباشند. بعضا گزارش‌هایی که دقیق نیستند، نشان می‌دهند که در این زمان برخی از فرمانداران دو یا سه روز در اهواز بوده‌اند. ان‌شاءالله این موضوع صحیح نباشد زیرا این موضوع به هیچ وجه قابل قبول نیست.
شریعتی افزود: دستور رئیس جمهور است که همه فرمانداران در شهرهای خود حضور داشته باشند و به هیچ وجه حق خروج ندارند. اگر به نتیجه‌ای برسم که مدیرکل یا فرمانداری خارج از قاعده و بدون اطلاع، از محیط کاری خود خارج شده است، هیچ عذری را نمی‌پذیرم. همه باید با نظارت کامل در شهر خود حضور داشته باشند.
وی گفت: باید تا آخر همه با هم و در کنار هم باشیم تا به نتیجه برسیم وگرنه نتیجه‌ای عاید نمی‌شود. یک غفلت در مورد این بیماری در روزهای آخر ممکن است کل ماحصل و تلاش‌های ما را از بین ببرد. ارزشمندترین دارایی یک جامعه سلامت آن و حفظ جان است و ما باید در برقراری و حفظ آن همت کنیم. در ایتالیا دیروز ۹۸۰ نفر جان خود را از دست دادند که نتیجه اهمال و جدی نگرفتن مساله است. باید تا آنجا که امکان دارد، فاصله اجتماعی رعایت شود.
استاندار خوزستان تصریح کرد: به فرمانداران گفته‌ام که مناطق تردد شهری را ببندند تا فاصله‌گذاری ایجاد شود. پس هم ورود به استان، هم ورود به شهرستان‌ها و هم ترددها در داخل شهرها جز در موارد اضطرار باید ممنوع باشد.
وی گفت: در برخی شهرستان‌ها هنوز مراسم سوگواری برگزار می‌شود ولی ما تاکید کردیم که باید از آن جلوگیری شود. بازارچه‌های محلی نیز باید کنترل شوند. از فرماندار اهواز تشکر می‌کنم، در شهر کنترل خوبی شده اما لازم است مناطق حاشیه شهر هم کنترل شوند و همه مدیران‌کل با وی همکاری کنند.
شریعتی تاکید کرد: ما امسال روز سیزده به در در استان خوزستان نداریم. دوازدهم و سیزدهم فروردین باید از خروجی محله‌ها کنترل و ممانعت شود و فرمانداران باید در جلسات شورای تامین خود، خروجی محله به محله را کنترل کنند.
وی افزود: حتی جمع شدن ۳۰، ۴۰ نفره در خانه اقوام ممنوع است زیرا در محیط بسته وضعیت بدتر است و امکان انتقال ویروس بیشتر است. پس باید در روز ۱۲ و ۱۳ فروردین از خروج از منطقه و محله ممانعت و پیشگیری شود و خروج به هیچ وجه صورت نگیرد. فرمانداران از اکنون تقسیم کار کنند. در این زمینه هیچ عذری از فرمانداران پذیرفته نیست.
استاندار خوزستان با بیان اینکه شدت بیماری در یک منطقه نشان‌دهنده عملکرد مردم در سه تا ۱۴ روز قبل است، ادامه داد: اینکه گزارش دهیم و صحبت کنیم، قابل قبول نیست زیرا شدت بیماری نشان‌دهنده وضعیت است. باید تردد بین شهری و درون شهری کاهش یابد و در روزهای ۱۲ و ۱۳ فروردین مردم نباید از محله یا منطقه خود خارج شوند.
وی بیان کرد: این کنترل‌های سخت‌گیرانه برای حفظ سلامت شهروندان ما است. این طرح تا ۲۰ فروردین با جدیت ادامه دارد.
شریعتی گفت: برای حفظ سلامت کارگران، پروژه‌های پیمانکاری باید تعطیل شوند، به جز کارهایی که تولیدی هستند و اهمیت حیاتی دارند. کسانی که درآمد روزمزد دارند، در تنگنا و سختی‌اند که باید حتما برای آنها فکری کنیم. نباید از این اشخاص غافل شویم.
استاندار خوزستان در خصوص آخرین وضعیت استان در ابتلا به کووید ۱۹، افزود: تا امروز ۶۷۱ بیمار مبتلا و ۴۰۳ نفر بهبود یافته داریم و ۷۸ نفر فوت کرده‌اند. تقریبا ۱۹۰ نفر نیز بستری هستند. باید مراقبت کنیم، اگرچه ضریب نفوذ کاهش می‌یابد اما چون در حال گسترش است، تعداد بیماران بیشتر می‌شود. اگر طبق چارچوب عمل شود، سرعت ما در ابتلا کمتر خواهد شد.
شریعتی در پایان با تشکر از نیروی انتظامی، بسیج، سپاه، ارتش و دستگاه قضا گفت: روزهای ۱۲ و ۱۳ فروردین مردم حق خروج از مناطق خود را ندارند. کار سختی است اما ارزش دارد. البته این ممنوعیت تا ۱۵ فروردین باید ادامه داشته باشد.
انتهای پیام
تایلند از ۱۲۷ مورد جدید ابتلا به ویروس «کرونا» در این کشور خبر داد.             
به گزارش ایلنا به نقل از خبرگزاری رویترز، تایلند از ۱۲۷ مورد جدید ابتلا به ویروس «کرونا» در این کشور خبر داد. 
این خبر را مقام‌های سلامت امروز -‌سه‌شنبه- اعلام کردند.
بنابه آخرین آمار، مجموع شمار مبتلایان در این کشور هزار و ۶۵۱ تن اعلام شده است و ۱۰ تن نیز از زمان نخستین مورد ابتلا به کووید-۱۹ در این کشور در ماه ژانویه جان خود را از دست داده‌اند.
به گزارش کانون خبرنگاران ایکنا، نبأ؛ آیت‌الله روح‌الله قرهی، تولیت حوزه علمیه امام ‎‌مهدی(عج) حکیمیه تهران در مراسم جشن میلاد امام سجاد(ع) هیئت قائم المنتظر(عج) که شب گذشته، 11 فروردین‌ماه به‌صورت مجازی برگزار شد، گفت: ولادت با سعادت امام زین‌العابدین(ع)، سیدالساجدین، امام‌العارفین است. آن آقایی که معروف به آقای سجده‌کنندگان و امام عارفان است، آن آقایی که هم صحنه کربلا را دید و هم در مبارزه، مبارزه بسیار عالی کرد که نمونه‌های آن در ادعیه آن حضرت در صحیفه سجادیه است.
این استاد درس خارج حوزه علمیه با اشاره به روایتی از امام سجاد(ع) درباره پرهیز از بیهوده‌گویی، بیان کرد: حضرت سجاد(ع) در روایتی فرمودند «إِنَّ اَلْمَعْرِفَةَ بِكَمَالِ دِينِ اَلْمُسْلِمِ تَرْكُهُ اَلْكَلاَمَ فِيمَا لاَ يَعْنِيهِ وَ قِلَّةُ اَلْمِرَاءِ وَ حِلْمُهُ وَ صَبْرُهُ وَ حُسْنُ خُلُقِهِ»؛ در این روایت حضرت بیان می‌فرمایند که همانا معرف و کمال دین مسلمان در گرو رها کردن سخنان و حرف‌هایی است که به حال او و دیگران سودی ندارد.
وی با توصیه به بیان سخن‌های خوب و معنوی، گفت: این ایام به خاطر ویروس منحوس کرونا مردم در خانه‌های خود هستند و شاید در این دور هم بودن با خانواده سخنی بگویند که این سخن ارزش سخن نداشته باشد و سخنی بیهوده و یا اینکه غیبت باشد؛ چه چیز بهتر از اینکه در این ایام از ائمه معصومین(ع) سخن بگویید و یا چه چیز بهتر از اینکه از آخرت و نکات خوب و کتاب‌های خوب سخن بگویید و از ریا، خودنمایی، غیبت، بیهوده‌گویی دوری کنید. چقدر زیباست که در این ایام به یکدیگر کمک کنید و اهل ریا نباشید.
این استاد اخلاق تأکید کرد: مهم‌تر از همه این است که در مقابل مشکلات این ویروس، اهل حلم و صبر باشید و در زندگی بردبار و شکیبا باشید؛ امروز به خاطر مشکلاتی که بر اثر این ویروس در جامعه پیش آمده؛ نکند اخلاق ما عوض شود و با یکدیگر برخوردی بد داشته باشیم. حضرت سجاد(ع) در این روایت توصیه به حُسن خلق کرده‌اند و این ایام حُسن خلق بسیار مهم است که حسن خلق دارای اخلاق پسندیده و نیک سیرت است.
وی با اشاره به علت بلاها و امراض، بیان کرد: در جلسات قبل عرض کردم که این بلاها و امراض به خاطر فسادی است که به دست خود انسان انجام می‌شود و نتیجه این فساد انسان‌ها، بلا و امراض است که قرآن نیز در آیه 41 سوره مبارکه روم به صراحت می‌فرماید «ظَهَرَ الْفَسَادُ فِي الْبَرِّ وَالْبَحْرِ بِمَا كَسَبَتْ أَيْدِي النَّاسِ لِيُذِيقَهُمْ بَعْضَ الَّذِي عَمِلُوا لَعَلَّهُمْ يَرْجِعُونَ؛ به سبب آنچه دست‌هاى مردم فراهم آورده فساد در خشكى و دريا نمودار شده است تا سزاى بعضى از آنچه را كه كرده‌اند به آنان بچشاند باشد كه بازگردند.»
آیت‌الله قرهی در بخش دیگری از سخنان خود با اشاره به روایتی از امام سجاد(ع) به سه گناه که باعث بلا و عذاب است، اشاره کرد و گفت: حضرت زین‌العابدین(ع)، راجع به «اللّهُمَّ إغفِرلیَ الذُنوبَ التّی تَنزِلُ النِقَم» و علت نزول عذاب و بلا فرمودند «وَ الذُّنُوبُ الَّتِی تُنْزِلُ النِّقَمَ عِصْیَانُ‏ الْعَارِفِ‏ بِالْبَغْیِ وَ التَّطَاوُلُ عَلَى النَّاسِ وَ الِاسْتِهْزَاءُ بِهِم وَ السُّخْرِیَّةُ مِنْهُم»؛ حضرت در این روایت گناهانی که باعث نزول عذاب می‌شوند را بیان فرمودند که این گناهان شامل ستم کردن به شخص از روی آگاهی، تجاوز به حقوق مردم و دست انداختن و مسخره کردن دیگران است.
بیشتر بخوانید:
تولیت حوزه علمیه امام مهدی(عج) حکیمیه تهران اظهار کرد: اولین گناهی را که حضرت بیان فرمودند که باعث نزول عذاب می‌شود، ستم کردن به دیگران از روی آگاهی است؛ شاید یک موقع کسی نمی‌داند و به کسی ستم می‌کند و بعد هم معذرت‌خواهی می‌کند، اما یک کسی به دیگری ستم می‌کند و آبروی او را هم می‌برد که اینجا مشمول گناهی است که حضرت فرمودند؛ چنین گناهی که شخص از روی آگاهی به فردی ستم می‌کند، باعث بلا و عذاب می‌شود.
وی ادامه داد: همین‌طور دست انداختن و مسخره کردن دیگران و تجاوز به حقوق مردم و رعایت نکردن حق‌الناس نیز از دیگر گناهانی است که باعث نزول بلا می‌شود. حق‌الناس هم فقط به مال نیست، بلکه به ارث و آبرو هم هست و باید نسبت به حقوق مردم و حق‌الناس خیلی مواظب بود.
آیت‌الله قرهی در پایان گفت: گاهی خودبزرگ‌بینی‌ها، دیگران را به سخره گرفتن، آبروی دیگران را از بین بردن، حقوق دیگران و حق‌الناس را پای مال کردن، همه اینها باعث و عامل عذاب است. بنابراین، عزیزان در این ماه شعبان‌المعظم زیاد دعا و استغفار کنید کما که در این ماه استغفار هم وارد شده است تا خدای متعال از همه ما بگذرد و این عذاب و بلا و مریضی نیز بر طرف شود. و نکته آخر نیز همواره اخلاق پسندیده و نیک‌سیرت داشته باشید.
امیرمحسن سلطان‌احمدی
به گزارش اداره کل روابط عمومی وزارت علوم، در این اطلاعیه با بیان اینکه "وزارت علوم و نهاد آموزش عالی کشور نیز همانند سایر نهادها و سازمان‌های کشور، تابع تصمیم ها و برنامه های ستاد ملی مدیریت بیماری کرونا است"، آمده است:
اظهارنظرها و مصاحبه‌های سایر اشخاص خارج از چارچوب این ستاد، به هیچ وجه ملاک عمل نیست و نخواهد بود.
دانشجویان و اساتید محترم در پیشبُرد برنامه‌های آموزشی خود، تحت تأثیر مصاحبه‌ها و اظهار نظرهای پراکنده‌ای که برخی از افراد انجام می‌دهند، قرار نگیرند.
‌‌‌‌‌‌‌
ضرغام حیدری رئیس شبکه بهداشت و درمان فارسان در گفت‎وگو با خبرنگار گروه استان های باشگاه خبرنگاران جوان در شهرکرد، اظهار داشت: از آغاز اپیدمی کرونا ویروس در کشور و در استان چهارمحال و بختیاری تا کنون، ۹ نفر از اهالی این شهرستان به ویروس کرونا مبتلا شده اند.
او افزود: همچنین در این مدت از ۸۱ بیمار مشکوک به کرونا نمونه گیری انجام شده است.
حیدری اضافه کرد: متأسفانه یک نفر هم در این مدت بر اثر ابتلا به این ویروس جان خود را از دست داده است.
او ادامه داد: هم اکنون هشت بیمار کرونایی در بیمارستان بستری و ۵۰ خانواده هم در خانه‌های خود تحت مراقبت هستند.
حیدری در پایان گفت: با توجه به افزایش موارد قطعی ابتلا به بیماری کرونا در سطح شهرستان خواهشمند است شهروندان نسبت به رعایت موازین بهداشتی و توصیه‌های مسئولین در زمینه رعایت فاصله گذاری اجتماعی، لزوم قرنطینه خانگی، شستشوی مرتب دست‌ها و خودداری از تردد‌های غیر ضروری در معابر عمومی توجه داشته باشند.
فارسان از شهرستان‌های چهارمحال و بختیاری است که مرکز آن (شهر فارسان) در فاصله ۳۵ کیلومتری شهرکرد مرکز استان قرار دارد.
انتهای پیام/ف
به گزارش خبرگزاری فارس، نشریه البیان امارات خبر داد باشگاه شباب الاهلی صدرنشین لیگ فوتبال این کشور در صورت لغو تمام مسابقات به خاطر ویروس کرونا خواهان اعلام قهرمانی در لیگ شد.
شباب الاهلی اکنون با 43 امتیاز صدرنشین لیگ امارات است. این تیم اماراتی یکی از رقبای شهرخودرو در مرحله گروهی لیگ قهرمانان آسیا است.
انتهای پیام/
به گزارش خبرنگار حوزه ورزش گروه دانشگاه خبرگزاری آنا، مدت زمان ریاست محمدرضا دهخدا، رئیس فدراسیون ملی ورزش‌های دانشگاهی کشور اسفندماه سال ۹۸ به پایان رسید و مقرر بود که انتخابات مجمع فدراسیون نوزدهم اسفندماه سال ۹۸ برگزار شود؛ اما به علت شیوع ویروس کرونا و تعطیلی دانشگاه‌ها و مراکز آموزش عالی این انتخابات لغو شد.
به گزارش آنا، شنیده‌ها حاکی از این است که مجمع عمومی انتخابات فدراسیون ملی ورزش‌های دانشگاهی چهارم اردیبهشت ماه سال جاری برگزار خواهد شد.
انتهای پیام/۴۰۸۴/
مدیر فناوری اطلاعات و ارتباطات سازمان منطقه آزاد قشم روز چهارشنبه به خبرنگار ایرنا گفت: تا کنون در مجموع 452 نفر وارد جزیره شده اند که ۲۱۳ نفر سرگروه و ۲۳۹ نفر همراهان آنان بوده‌اند.
سامانه «کیا» در راستای پیشگیری از شیوع ویروس کرونا، توسط سازمان منطقه آزاد قشم برای امکان بازگشت قشموندان به این جزیره طراحی شد.
قشموندان برای بازگشت به جزیره باید نسبت به ثبت‌نام در سامانه «کیا» به نشانی « http://qea.qeshm.ir» و دریافت مجوز ورود اقدام کند.
محمدرضا عباسی با اشاره به اینکه اطلاعات سایر اعضای خانواده نیز به عنوان «همراهان» ثبت می‌شود افزود : بررسی‌های لازم برای ورود ۱۳۸ خانوار دیگر در حال انجام است.
مدیر فناوری اطلاعات و ارتباطات سازمان منطقه آزاد قشموی ادامه داد: تا کنون اطلاعات ۲ مورد به دلیل صحت نداشتن توسط سامانه رد و از ورود آنها جلوگیری شده است.
وی تصریح کرد: بیشترین افراد وارد شده به جزیره قشم را جمعیت مقیم با ۲۴۸ نفر بوده است و پس از آن‌ها نیز  شاغلان با ۲۲۳نفر و کارمندان اداره‌ها و سایر شرکت‌های تابعه نیز با ۱۹۴نفر بیشترین افراد وارد شده به جزیره را تشکیل می‌دادند.
عباسی از کنترل افراد ورودی توسط نیروهای بسیج برای رعایت قرنطینه خانگی خبر داد و افزود: اطلاعات ثبت شده افراد پس از تایید نهایی، برای غربالگری در اختیار شبکه بهداشت و درمان قشم قرار می‌گیرد.
اعمال محدودیت ها در تردد و تعطیلی مدارس، دانشگاه ها، بازارها و فعالیت ادارات با یک سوم نیروها در قالب طرح فاصله گذاری اجتماعی برای کاهش زنجیره انتقال بیماری کرونا تا ۲۰ فروردین در استان ادامه دارد.
به گزارش گروه بین‌الملل خبرگزاری تسنیم به نقل از خبرگزاری «تاس»، "ولادیمیر پوتین" رئیس جمهوری روسیه حکم مربوط به فراخوان 135 هزار نفر برای گذراندن خدمت سربازی در فدراسیون روسیه از اول ماه آوریل (13 فروردین ماه) را امضاء کرد. 
بر اساس این حکم که متن آن در پرتال اینترنتی رسمی اطلاعات قانونی روسیه منتشر شد، آمده است: «از اول ماه آوریل تا 15 جولای سال 2020 (13 فروردین الی 25 تیر ماه)، شهروندان فدراسیون روسیه در گروه سنی 18 تا 27 سال که جزو نیروهای ذخیره نبوده و مشمول خدمت سربازی هستند، به تعداد 135.000 نفر برای انجام وظیفه سربازی فرا خوانده شوند.» 
لازم به ذکر است که بهار سال گذشته (2019 ) نیز تعداد 135 هزار نفر برای گذراندن خدمت سربازی در صفوف نیروهای مسلح ارتش روسیه اعزام شدند.
در حکم رئیس جمهوری روسیه همچنین انفصال از خدمت سربازان، ملوانان و رده‌های نظامی بالاتر نظامی که دوره مدت خدمت آنها به پایان رسیده، هم مقرر شده است.
پیش از این ، مقامات کرملین یادآور شده بودند که امکان به تعویق افتادن اعزام به سربازی بهاره، با توجه به شیوع بیماری کرونا در کشور در حال بررسی است.
البته پیش از این "سرگئی شایگو" وزیر دفاع روسیه اعلام کرده بود، کلیه سربازان وظیفه در بدو ورود به واحدهای نظامی، دوره قرنطینه اجباری دو هفته‌ای را پشت سر می گذارند تا از سلامت کامل آنها اطمینان حاصل شود. 
بر اساس اطلاعات نشریه داخلی وزارت دفاع ، تاکنون بیش از سه هزار و هفتصد نفر از پرسنل نیروهای مسلح فدراسیون روسیه آزمایش مربوط به آلودگی به  ویروس کرونا را انجام داده‌اند. البته هنوز در میان نیروهای مسلح روسیه ، هیچ موردی از بیماری کرونا ثبت نشده است.
انتهای پیام/
به گزارش گروه سیاست خارجی خبرگزاری فارس، «بهرام قاسمی» سفیر جمهوری اسلامی ایران در پاریس طی اظهاراتی با اشاره به شیوع ویروس کرونا در جهان در صفحه توئیتر سفارت ایران در فرانسه عنوان کرد: همگان امروز دیگر می دانند مقابله با ⁧‫کرونا‬⁩ نیازمند یک همبستگی فرامرزی و جهانی است.  ‏وی افزود: این اپیدمی، خاص یک کشور و یا یک قاره نیست. امروز در جهان مضطرب کرونایی، زمانه، زمان تحریم، زورگویی و تسویه حساب های سیاسی نیست.  ‏قاسمی خاطرنشان کرد: نگارش، روایت و قضاوت تاریخ برای آیندگان آغاز شده است.
به گزارش فارس، بهرام قاسمی سفیر جمهوری اسلامی ایران در پاریس شنبه‌ نهم فروردین ماه نیز عنوان کرده بود: «آنانی که در جهان بحران زده کرونایی و به هنگامه مرگ هزاران انسان و در میانه فضای ترس و اضطراب مردم جهان هنوز از تحریم و فشار حداکثری و افزایش تحریم‌ها سخن می‌گویند، باید مسئولیت مرگ هزاران انسان بیگناه را پذیرا باشند.»
انتهای پیام/
ایسنا/همدان معاون سیاسی، امنیتی و اجتماعی استاندار همدان گفت: بهترین راه مقابله با دشمن و تامین نیازهای کشور «جهش تولید» است و باید یک برخورد همه جانبه و استقبال از این شعار کلیدی داشته باشیم به طوریکه رهبر معظم انقلاب راه روشن موفقیت را تعیین کرده‌اند و به اصطلاح عامیانه اینک توپ در زمین مردم و مسئولان است.
                                
مصطفی آزادبخت در گفت‌وگو با ایسنا، در تحلیل شعار سال تحت عنوان «جهش تولید» بیان کرد: مقام معظم رهبری با درک درست از موقعیت کشور راهبرد اصلی را به مردم و مسئولان مشخص می کنند و امسال هم به بهترین شکل ممکن در زمانی که در جنگ اقتصادی و محاصره شدید اقتصادی قرار داریم، راه حلی که بتواند دو هدف را همزمان نشانه رود، ارائه دادند.
وی افزود: بهترین راه مقابله با دشمن و تامین نیازهای کشور جهش تولید است و باید یک برخورد همه جانبه و استقبال از این شعار کلیدی داشته باشیم به طوریکه رهبر معظم انقلاب راه روشن موفقیت را تعیین کرده‌اند و به اصطلاح عامیانه اینک توپ در زمین مردم و مسئولان است.
سرمایه‌گذاری خصوصی بسترساز تحقق شعار سال
معاون سیاسی استاندار همدان اظهار کرد: برای اینکه به جهش تولید جامه عمل بپوشانیم باید بسترسازی مناسبی را برای سرمایه‌گذاری خصوصی چه داخلی و چه خارجی انجام دهیم که این بسترسازی ابعاد مختلفی دارد و در درجه اول باید سرمایه‌گذار تجربه کافی در این حوزه داشته باشد.
آزادبخت با اشاره به اینکه سرمایه‌گذار بی تجربه هم موجب از دست رفتن سرمایه و هم باعث از بین رفتن آن تولید می‌شود، ادامه داد: در هدایت اهدافی که داریم سرمایه‌گذاران توانمند باید وارد این عرصه شوند که این مسئله می‌طلبد متولیان امور اقتصادی افراد باتجربه، تخصص و توانمندی کافی را وارد این عرصه کنند تا از ایجاد پیامدهای منفی جلوگیری به عمل آید.
وی با بیان اینکه یکی از شروط سرمایه‌گذاران خارجی باید ورود تکنولوژی به کشور باشد، یادآور شد: این نباید باشد که سرمایه‌گذار خارجی را وارد جریان تولید کنیم و تمام امکانات را در اختیار او قرار دادیم سپس بعد از اتمام کار او چیزی عاید ممکلت نشود. 
معاون سیاسی استاندار همدان با تأکید بر اینکه ما باید در جهت عملی شعار موانع موجود بر سر راه تولید را برطرف وهرچه می‌توانیم سیستم اداری خود را برای سرمایه‌گذار روان و تسهیل کنیم، اذعان کرد: سرمایه‌گذار باید در امنیت باشد همچنین دستگاه‌های مرتبط با او تعامل مثبت داشته باشند تا فرد با انگیزه وارد کار شود و دیگر سرمایه‌گذاران را نیز تشویق کند.
لزوم شناسایی بازارهای هدف و نیازهای کشورهای همسایه در راه تولید
آزادبخت در ادامه بیان کرد: باید در حوزه تجارت و تولید با قوانین نظارت داشته باشیم و نباید کالایی تولید شود که بازار فروش و صادارات را ندارد بنابراین قبل از شروع سرمایه‌گذاری باید این اطمینان حاصل شود که جنسی تولیدی مورد نیاز کشور است همچنین باید بازارهای هدف و نیازهای کشورهای همسایه نیز شناسایی شود تا کالایی تولید کنیم که صادرات داشته باشد.
وی سیاست‌های بانکی را در راه تولید دست‌وپاگیر دانست و گفت: اصلاح سیاست‌های بانکی امری ضروری است اما حتما باید از افرادی برای سرمایه‌گذاری استفاده شود که تجربه و توان کافی در این راه دارند.
معاون سیاسی استاندار همدان افزود: در جهت تحقق شعار سال باید در استان فضای رقابتی بدون رانت ایجاد شود به طوریکه حذف رانت از فعالیت‌های اقتصادی موجب رشد اقتصادهای سالم و پویا خواهد شد همچنین مسئله قاچاق امروزه تولید ملی ما را با مشکل مواجه کرده و باید با آن برخورد قاطع داشته باشیم.
آزادبخت خاطرنشان کرد: به علت تبلیغات گسترده‌ای که برای کالاهای خارجی شده برخی تولیدکنندگان ما، تولیدات داخلی خود به ویژه لباس را با مارک و برند کشورهایی مانند ترکیه به فروش می‌رسانند این در صورتی است که کشور ما در تولید البسه بسیار قوی است.
جهش یک خط مشی برای ما است
وی با اشاره به عنوان شعار سال یعنی کلمه «جهش» اضافه کرد: وضعیت به گونه ای است که امروزه برای پیشرفت کشور نمی‌توانیم حالت عادی با سرعتی معمولی را در پیش بگیریم بلکه جهش یک خط مشی برای ما است؛ یعنی با خروج از حالت عادی با سرعت بالا و ویژه در راه تولید گام برداریم تا هم بتوانیم تولید نه تنها داخل را تامین کنیم بلکه به کشورهای دیگر نیز صادارات داشته باشیم.
معاون سیاسی استاندار همدان با بیان اینکه کشور در شدیدترین محاصره اقتصادی قرار دارد، اذعان کرد: کشور ما به علت اینکه تاکنون با تولیدات داخلی گام برداشته است توانسته در این شرایط دوام بیاورد.
آزادبخت تصریح کرد: شهید سلیمانی در یکی از سخنرانی‌های خود می‌گوید که «در درون تهدیدها فرصت‌هایی است که در خود فرصت‌ها وجود ندارد» پس فعالیت‌های ما با توجه به اینکه از طرف دشمن تهدید و محاصره اقتصادی شده‌ایم نشان می‌دهد کشور ما ظرفیت و پتانسیل این را دارد که به بهترین شکل ممکن با جهشی درست رونق را تولید دهیم.
وی با اشاره به سند راهبردی و عملیاتی سه ساله استان همدان اعلام کرد: در این سند مشخص شده که دستگاه‌ها و ادارات باید چه عملکردی داشته باشند که با توجه به شعار امسال اهداف این سند را با سرعتی چند برابر طی می‌کنیم چراکه راه ما مشخص است و باید قوت، سرعت بیشتری به آن ببخشیم.
همدان در لیست استان‌های برتر اقتصادی کشور
معاون سیاسی استاندار همدان بیان کرد: استان دارای انسجام خوب مدیریتی و بدون حاشیه است و همدان به علت همین اقدامات مفید جزء استان‌های برتر اقتصادی در کشور قرار دارد.
آزادبخت با بیان اینکه در حال حاضر مانند تمام جهان درگیر کروناویروس هستیم، خاطرنشان کرد: ۸۰ درصد مردم استان همدان نکات بهداشتی را رعایت کرده‌اند و با آغاز طرح «فاصله‌گذاری اجتماعی» محدودیت تردد در شهرها بیشتر شده است و متاسفانه تنها ۲۰ درصد همشهریان توصیه‌ها را رعایت نکرده‌اند که باید برای قطع زنجیره کرونا به توصیه‌های بهداشتی عمل کنند.
انتهای پیام
پرسش: در حالی که تقریبا تمام کشورهای جهان درگیر کرونا هستند، کره شمالی امروز دو موشک آزمایش کرده که تصور میشود موشکهای کوتاه برد بالیستیک باشند.
ارتش کره جنوبی گفته این دو موشک که از منطقه ساحلی وونسان پرتاب شده مسافتی معادل ۲۳۰ کیلومتر را پیموده و حداکثر ۳۰ کیومتر از سطح زمین ارتفاع داشته است.
ستاد مشترک ارتش کره جنوبی در بیانیه ای گفته است: "در وضعیتی که تمام دنیا به دلیل کووید ۱۹ درگیر مشکلات هستند، این اقدام نظامی کره شمالی بسیار نامناسب است؛ ما می خواهیم این کار فورا متوقف شود."
وزارت دفاع ژاپن هم گفته است این موشکها ظاهرا از نوع بالستیک بوده و در هیچ نقطه ای از این کشور یا مناطق ویژه اقتصادی آن فرود نیامده است.
پیونگ یانگ طی ماه جاری میلادی (مارس) در چهار مرحله آزمایش دست به اقدامات مشابهی زده است.
تمام موشکهای آزمایش شده تا کنون کوتاه برد بوده اند.
کیم جونگ اون، رهبر کره شمالی پیشتر هشدار داده بود که کشورش در حال طراحی یک "اسلحه استراتژیک" است که امسال رونمایی میشود.
بعضی تحلیلگران نظامی حدس میزنند این اسلحه ممکن است موشک دوربرد یا زیردریایی با توان پرتاب این موشکها باشد.
قطعنامههای شورای امنیت سازمان ملل کره شمالی را از آزمایش موشکهای بالستیک منع کرده و این کشور به دلیل برنامههای موشکی و نظامی خود تحت تحریمهای شدیدی قرار گرفته است.
کره شمالی این ماه هم با وجود قرنطینه و بسته شدن مرزها برای جلوگیری از شیوع بیشتر ویروس کرونا، رژه نظامی برگزار کرد.
این در حالی بود که بعضی از مانورهای مشترک نظامی آمریکا و کره جنوبی لغو شده بود.
با وجود همه گیری کووید ۱۹ در جهان، کره شمالی هیچ موردی از ابتلا به کرونا را در این کشور گزارش نکرده است که البته بسیاری به آن با تردید نگاه میکنند.
کره شمالی طبق سنت سالهای گذشته، در ماه مارس زمانی که هوا رو به گرمی میگذارد، مانور نظامی برگزار کرد.
کره شمالی به آمریکا تا پایان سال ۲۰۱۹ میلادی فرصت داده بود که با تجدید نظر در موضع خود به مذاکرات دوجانبه بر سر برنامه هسته ای برگردد.
پیونگ یانگ هشدار داده بود که در غیر این صورت، آمریکا میتواند منتظر یک "کادوی کریسمس" و "خط مشی جدید" باشد
کیم جونگ اون و دونالد ترامپ در ژوئن ۲۰۱۸ در سنگاپور و در فوریه سال ۲۰۱۹ در ویتنام دیدار کردند؛ هدف از این دیدارها ترغیب کره شمالی به متوقف کردن برنامه هستهای این کشور بود.
اما مذاکرات دو کشور، برغم دیدار دو رهبر در ژوئن سال جاری در منطقه غیرنظامی بین دو کره متوقف شد؛ در آن دیدار آقای ترامپ به عنوان نخستین رئیس جمهور آمریکا پا در خاک کره شمالی گذاشت. 
###
به گزارش خبرگزاری تسنیم از قم، بهرام سرمست در بیست و نهمین جلسه ستاد پیشگیری، هماهنگی و فرماندهی عملیات پاسخ به بحران استان اظهار داشت: طرح‌های فاصله گذاری اجتماعی و بسیج ملی دو سیاست مهم دولت در مقابله با کروناست.
استاندار قم افزود: کروناویروس واقعیت تلخی است و با همه جدیت وارد صحنه شدیم و از همان روزهای نخست علاوه بر مدیریت انتخابات، جلسات ویژه مقابله با کروناویروس برگزار و سازوکارهایی شکل گرفت.
وی تصریح کرد: در این مدت تمامی دستگاه‌های اجرایی با آمادگی کامل در صحنه بودند و مردم نیز هم‌افزایی خوبی در کنترل این بحران داشتند، البته قوانین سخت‌گیرانه‌ای نیز از سوی دولت در جهت رعایت بهداشت فردی و کاهش انتقال در جامعه وضع شده است که باید مورد توجه باشد.
سرمست با تاکید بر اهمیت آینده‌نگری مسئولان در اجرای طرح‌های پیشگیرانه بیان کرد: استان قم تا امروز عملکرد مطلوبی در مدیریت بحران داشته و باید با توجه به بازگشت مسافران در روزهای آینده، آمادگی لازم را داشته باشیم.
وی اظهار داشت: هم‌افزایی بخش‌های مردمی و دولتی در مسیر مدیریت مبارزه با بیماری کرونا اهمیت زیادی دارد و در این مدت 43 روز، گروه‌های جهادی، ستادهای مردمی و خیرین قم، در جبهه مقابله با کرونا درخشیدند و تلاش‌های ارزنده‌ای در مدیریت این بحران، شکل گرفت.
استاندار قم عنوان کرد: عده‌ای بدون چشم داشتی در جبهه مقابله با کرونا قرار دارند و دست به تلاش می‌زنند که بسیار ارزش دارد و باری از دوش دولت برمی دارد.
وی خاطرنشان کرد: بسیج همه ظرفیت ها در دستور کار مدیریت استان قم است و اعضای ستاد بحران به طور شبانه‌روزی و بدون هیچ تعطیلی پای کار بوده‌اند و بارها اعلام شده ‌که هیچ گونه کم‌کاری در ایام تعطیل از مدیران دولتی پذیرفته نیست.
سرمست گفت: کنترل حداکثری ورودی های استان قم در دستور کار پلیس است و باید ورودی‌های اصلی و فرعی پایش و کنترل شود و در حین قاطعیت، باید با مردم ملایمت و انعطاف نیز داشته باشیم و نباید به صورتی برخورد کرد که منجر به نارضایتی شود.
وی افزود: در بخش‌ها و روستاها نیز کنترل مبادی ورودی اهمیت زیادی دارد و نباید آلودگی به روستاها منتقل شود، اگر چه اجازه نمی‌دهیم مردم روستاها خودشان مانع از ورود مسافران شوند بلکه سازوکارهایی شکل بگیرد که گلوگاه ها زیر نظر نیروی انتظامی در جهت جلوگیری از نزاع و درگیری مسدود شود.
استاندار قم بیان کرد: اگر نیروهایی از خارج از قم شامل کارگران و افراد متخصص جهت اشتغال‌شان به قم می‌آیند باید کارت مشخصی برای تردد داشته باشند.
وی تصریح کرد: طرح فاصله گذاری اجتماعی موثر است، اما الزاماتی دارد که شامل کنترل حداکثری ورودی قم است، همچنین افرادی که دارای علائم بیماری هستند باید جدا شوند تا آلودگی منتشر شود و شهروندانی که از سفر برمی گردند نیز باید در ورودی شهر پایش سلامت شوند و برای انتقال آنها به نقاهتگاه و یا تعهد جهت قرنطینه کامل خانگی تمهیداتی اندیشیده شود.
سرمست عنوان کرد: از روی پلاک‌های خودرو برآورد شده است که 200 هزار نفر از شهروندان قمی به سفر رفته‌اند، باید این خودروها شناسایی شده و از طریق پیامک به انها ضرورت ثبت خوداظهاری در سامانه سلامت گوشزد شود.
وی خاطرنشان کرد: ممنوعیت حضور مردم در پارک‌ها و معابر در روز طبیعت یکی از الزامات مهم است، امسال روز طبیعت و سیزده به در نداریم و هیچ تجمعی در هیچ نقطه‌ای انجام نمی‌شود و به هر شکلی باید مانع از تجمع شد.
استاندار قم گفت: صدا و سیما و رسانه‌ها ورود پیدا کنند و این مساله را اطلاع‌رسانی کنند، تولید برنامه‌های بانشاط و سرگرم‌کننده و آموزشی مناسب برای نگاه داشتن مردم در منازل در این ایام امری ضروری است.
وی افزود: در مقابله با کرونا موفقیت‌هایی به دست آمده است اما نباید فرصت را از دست بدهیم، باید کل جمعیت قم پایش سلامت شوند در این خصوص آمار حضور450 تا 600 هزار نفر در پایش سلامت قم، رقم خوبی است اما باید صد درصد شود.
سرمست بیان کرد: در این ایام، با مدیریت بحران باید مایحتاج ضروری مردم تامین شود و تجمعی صورت نگیرد و الزامات بهداشتی رعایت شود و مردم به لحاظ مالی و معیشتی نیز متضرر نشوند، قطعا با همکاری و مشارکت اصناف می توان در این طرح موفق شد و تنها براساس قوه قهریه نباید پیش رفت.
انتهای پیام/457/ش
به گزارش گروه بین‌الملل خبرگزاری فارس، روزنامه آمریکایی واشنگتن‌پست در گزارشی به قلم «ارین کانینگهام»، نوشت: تحریم‌های آمریکا در مسیر تلاش‌های ایران برای واردات دارو و سایر ملزومات دارویی برای مقابله با شیوع ویروس کرونا مشکل ایجاد می‌کند.
بنابر این گزارش، محدودیت‌های اعمال شده بر سیستم بانکی ایران و تحریم صادرات نفت توانایی تهران را برای تامین مالی و خرید اقلام ضروری از خارج شامل دارو و مواد اولیه و تجهیزات مورد نیاز برای تولید دارو در داخل محدود کرده‌اند.
بر اساس گزارش فصلی دفتر کنترل دارایی‌های خارجی وزارت خزانه‌داری آمریکا (اوفک)، دولت ترامپ تعداد مجوزهای صادر شده برای شرکت‌ها جهت صادرات دارو به ایران را کاهش داده است.بر اساس این گزارش که خلاصه‌ای کوتاه از آن در این خبر در اختیار مخاطبان قرار می‌گیرد، کارکنان بخش دارویی ایران و کارشناسان بهداشت جهانی می‌گویند «روشن است که سیستم بهداشتی ایران از تجهیزات ضروری برای حفظ جان مردم و جلوگیری از شیوع گسترده‌تر [ویروس کرونا] محروم شده است.»
واشنگتن‌پست به نقل از یکی از کارکنان یک شرکت دارویی در ایران نوشته که تحریم‌ها باعث شده‌اند واردات و فرآیند تولید زمان‌برتر و گران‌تر شود. برخی تامین‌کنندگان [از تحریم‌های آمریکا] بیم دارند و دیگر تمایل ندارند با ما کار کنند. تحریم‌ها ظرفیت ایران را در کنترل شیوع بیماری کاهش داده است.
این روزنامه آمریکایی در بخش دیگری از این گزارش در خصوص ادعای وزیر امور خارجه آمریکا که می‌گوید محدودیتی برای صادرات دارو به ایران وجود ندارد، نوشت: در عمل، محدودیت‌های اعمال شده از سوی آمریکا از جمله جرایم مربوط به همکاری با طیفی از بانک‌ها و شرکت‌های ایرانی از جمله بانک مرکزی ایران، شرکت‌های غربی را برای تجارت با ایران بی‌میل کرده است.
گزارش مزبور در خصوص آنچه کانال تجارت بشردوستانه سوییس خوانده شده نیز می‌نویسد: برای استفاده از این کانال، شرکت‌ها باید اطلاعات گسترده‌ای در خصوص ذی‌نفعان ایرانی صادرات کالاها هر ماه ارائه دهند. اسناد مربوطه شامل روابط تجاری شرکت‌های ایرانی، جزئیات مالی و تعهد کتبی از سوی توزیع‌کنندگان است که اجازه نمی‌دهند کالاها به افراد یا نهادهای تحریم‌شده در ایران فروخته شود.
واشنگتن‌پست همچنین به نقل از یک منبع نوشته است که معافیت‌های تحریمی جریان بلاانقطاع کالاهای بشردوستانه به ایران را تضمین نمی‌کنند. به گفته او «ایالات متحده یک محیط قانونی و تجاری را ایجاد کرده که همچون راه رفتن در میدان مین است.»
 انتهای پیام/
وی در مورد اینکه سعادتمند پیش از انتخابش به‌عنوان مدیرعامل استقلال رایزنی‌هایی برای پرداخت بدهی به مربیان و بازیکنان خارجی انجام داده است، گفت: این مسئله یکی از کارهای خوب در مقطع فعلی است. اگر چه ما ما آرای فدراسیون‌ها و بدهی‌ها را داریم، اما با شیوع ویروس کرونا و تعطیلی فیفا و AFC مشخص نیست که چه اتفاقی می‌افتد و به نظر می‌رسد که خود به خود اجرای آرای فیفا چند ماه عقب خواهد افتاد. با این حال، گرفتن مهلت از وینفرد شفر، منشا و ... از اقدامات مثبت سعادتمند بوده است.
معاون پیشین باشگاه استقلال خاطرنشان کرد: سعادتمند براساس بودجه‌ و منابع مالی که خودش می‌داند، اقدام‌ می‌کند، اما در مجموع کارهای اخیر ایشان با توجه به اینکه زمانی عضو هیئت مدیره استقلال بوده است، نشان می‌دهد که به کارها آشنایی دارد.
امیری در خصوص اینکه آیا هنوز مسئولیتی در باشگاه استقلال دارد یا نه، گفت: مسئولیتی ندارم. پس از استعفایم، آقای فتح‌الله‌زاده از من خواست که در خدمت باشگاه باشم، اما با توجه به مشکلات زیادی که استقلال دارد، می‌دانستم کار کردن سخت است و از توانم خارج است. به نظرم در این شرایط، اشغال کردن پست خیانت است.
انتهای پیام/
تهران (پانا) - مدیرکل فرهنگی هنری، اردوها و فضاهای پرورشی از تولید ماسک های بهداشتی به منظور مقابله با کروناویروس به وسیله کانون های فرهنگی تربیتی در استان ها خبر داد.


به گزارش روابط عمومی و امور بین الملل معاونت پرورشی و فرهنگی، علی رمضانی، ضمن تبریک اعیاد شعبانیه گفت: کانون های فرهنگی تربیتی آموزش و پرورش به عنوان مکمل فعالیت های آموزشی و تربیتی و یکی از محیط های یادگیری نظام تعلیم و تربیت هستند که سالانه به ۴ میلیون دانش آموز خدمات هنری ،فرهنگی و مهارتی و... ارائه می دهند.
رمضانی ادامه داد: کانون های فرهنگی تربیتی در کنار برنامه ریزی، تدوین، تهیه و برگزاری فعالیت‌های متنوع آموزشی و تربیتی در فضای مجازی در راستای غنی سازی اوقات فراغت دانش‌آموزان و تداوم مباحث آموزشی طول سال برای اعضای کانونها با تولید ماسک به جنگ با کرونا رفتند.
او خاطرنشان کرد: کانون های فرهنگی تربیتی در کشور که در آنها کلاس های طراحی دوخت و خیاطی آموزش داده می شود، در پی شیوع ویرورس کرونا در کشور و افزایش مصرف برخی اقلام بهداشتی در کشور از جمله ماسک‌های تنفسی و لباس ایزوله پرستاری آستین همت بالا زدند و در کارگاه ها ی نه چندان مجهز و با حد الاقل امکانات به منظور کمک به مدافعان سلامت و جبران کمبود ماسک بهداشتی در حال تولید این وسیله ضروری هستند تا ضمن کمک به جبران کمبود اقلام بهداشتی در کشور به همیاری شهروندان بپیوندند.
او گفت: تولید این نوع محصولاتدر این شرایط حساس کشوردر زمانی که جامعه و مردم به آن نیاز دارند در واقع نوعی کار جهادی است.
 مدیرکل فرهنگی هنری، اردوها و فضای پرورشی افزود: دانش آموزان عضو انجمن های ۲۲گانه کانون های فرهنگی تربیتی در کنار مدیران، کارشناسان و مربیان عزیز و زحمتکش با احساس مسئولیت علیرغم تعطیلی مراکز آموزشی و پرورشی با رعایت پروتکل وزارت بهداشت و ضوابط و مقررات بهداشتی در کانون ها حضور پیدا کرده و به این کارانسان دوستانه و خیرخواهانه اقدام کرده اند.
 مدیرکل فرهنگی هنری، اردوها و فضای پرورشی گفت: از زمان شیوع ویروس کرونا در کشور تاکنون بیش از 110 هزار ماسک با هماهنگی اداره بهداشت تولید و به صورت رایگان بین مردم توزیع شده است .
شمار جان‌باختگان کووید -۱۹ در فرانسه به بالاترین رقم طی هفته‌های اخیر رسید و شمار کل جان‌باختگان به بیش از سه هزار نفر رسیده است.
همزمان گزارش‌ها حاکی است به‌دلیل پر شدن بیمارستان‌های در منطقه «گرانت است» در شرق کشور، بالگردهای ارتش در حال انتقال بیماران در شرایط وخیم، به خارج از فرانسه هستند.
منطقه گرانت است نخستین منطقه فرانسه است که با شیوع گسترده ویروس کرونا و اوج‌گیری موارد ابتلاء روبه‌رو شده‌است؛ بحرانی که خیلی سریع به غرب کشور و اطراف کلان‌شهر پاریس کشیده شده‌است.
از اول مارس تا کنون، یعنی طی یک ماه گذشته، شمار جان‌باختگان به ۳۰۲۴ نفر رسیده و شمار بیمارانی که به مراقبت‌های ویژه نیاز دارند از ۵۱۰۰ نفر فرا رفته است.
فرانسه شمار تخت‌ها در بخش مراقبت‌های ویژه را از پنج هزار به ده هزار رسانده و در تلاش است تا ۱۴۵۰۰ تخت را برای بیماران احتمالی آماده کند.
نخست‌وزیر فرانسه هشدار داده هفته‌های بحرانی و سخت هنوز فرا نرسیده‌اند.
گروهی از بیماران از استراسبورگ به آلمان، گروهی به سوئیس و لوکزامبورگ انتقال یافته‌اند.
به گزارش خبرگزاری فارس، حزب رفاه ملت ایران در بیانیه‌ای با تحسین فداکاری کلیه فرماندهان و سربازان میدانی و پشتیبانان آنها در مبارزه با کرونا و با اذعان به وجود برخی ضعف ها و ناهماهنگی ها که  بخشی از آنها بدلیل بی سابقه بودن موضوع حاضر، غیر قابل اجتناب  بوده و البته برخی از آنها نیز کاملا قابل اجتناب بوده است،  توجه همگان را به حساس بودن شرایط حاضر جلب کرده و با دعوت و فراخوان عام برای تلاش هوشمندانه و همه جانبه برای مهار این ویروس خطرناک،  همه آحاد جامعه را به وحدت و همدلی و هم افزایی دعوت کرد.
متن این بیانیه بدین شرح است: 
بسم الله الرحمن الرحیم «وَمَنْ أَحْیَاهَا فَکَأَنَّمَا أَحْیَا النَّاسَ جَمِیعاً» صفحات کتاب سرگذشت بشری مملو از حوادث تلخ و شیرین بسیاری می باشد و بخش بزرگی از تمدن جهان امروز مرهون واکنش بشر به این حوادث بوده است. آنجا که بقراط ها، جالینوس ها، بوعلی ها، پاستورها، فلمینگ ها و قریب ها با از خود گذشتگی و تحمل رنج و ممارست به جنگ بیماری ها رفته و با توسعه دانش بشری در حوزه سلامت به علاج بیماران پرداخته و تمامی آسایش و حتی جان شیرین خود را در راه خدمت به همنوع نثار و ایثار نموده اند.
اکنون که در کوران گسترده ترین پاندمی تاریخ معاصر بدلیل شیوع یکی از وحشی ترین و تهاجمی ترین عوامل بیماری زا قرار داریم،  نبرد تمام عیار و نفس گیری میان اهریمن نامرئی کرونا و سپیدپوشان کادر درمانی کشورها در جریان است.  این نبرد در میهن عزیز ما مرزهای حماسه را درنوردیده است زیرا بخش سلامت کشور بدلیل فشار تحریم های ظالمانه ، سیاست زدگی تهوع آور جهانی و وجود برخی انگاره ها، باورها و رفتارهای دست و پا گیر دچار کمبودها و نارسایی های مزمن بوده است ولی با وجود همه این مشکلات و موانع جامعه پر افتخار بهداشت و درمان کشور همانند دوره دفاع مقدس، با  عزمی راسخ به جهادی خاموش برای دفاع از سلامت مردمان این مرزوبوم برخاسته و جان  جمع کثیری از هموطنان را نجات داده است.
حزب رفاه ملت ایران با تحسین فداکاری کلیه فرماندهان و سربازان میدانی و پشتیبانان آنها در این نبرد مقدس و با اذعان به وجود برخی ضعف ها و ناهماهنگی ها که  بخشی از آنها بدلیل بی سابقه بودن موضوع حاضر، غیر قابل اجتناب  بوده و البته برخی از آنها نیز کاملا قابل اجتناب بوده است،  توجه همگان را به حساس بودن شرایط حاضر جلب نموده و با دعوت و فراخوان عام برای تلاش هوشمندانه و همه جانبه برای مهار این ویروس خطرناک،  همه آحاد جامعه را به وحدت و همدلی و هم افزایی دعوت می‌نماید.
بی گمان با استعانت از خداوند متعال و با وحدت و همدلی کرونا را شکست خواهیم داد.
انتهای پیام/
به گزارش خبرگزاری تسنیم، برونو کاتانئو، رئیس فدراسیون والیبال ایتالیا در یک برنامه تلویزیونی اعلام کرد که تیم ملی والیبال این کشور به دلیل شیوع گسترده ویروس کرونا لیگ ملت‌های 2020 شرکت نخواهد کرد. 
کاتانئو در این مورد گفت: ما به آینده فکر می‌کنیم، ولی تمرکز ما روی بیشترین کمک در حل حاضر به وضعیت جهان است. مسافرت‌های پیش روی تیم ملی و مشکلات مالی، عمده دلایل ما برای عدم شرکت در لیگ ملت‌هاست. 
در حالی که ایتالیا پس از شیوع ویروس کرونا اصلاً شرایط خوبی ندارد و تلفات جانی شهروندان این کشور بسیار بالاست، لیگ والیبال ایتالیا، تنها تعلیق شد و هنوز خبری از پایان لیگ نیست.  
فدراسیون والیبال بسیاری از کشورهای جهان در حال فشار آوردن به فدراسیون جهانی برای تعطیلی مسابقات بین‌المللی هستند و شاید کنار رفتن ایتالیا از لیگ ملت‌ها، پاسخی ابتدایی از سوی فدراسیون جهانی به برخی کشورهای معترض بود. در این حال احتمال لغو لیگ ملت‌های 2020 و 2021 هم وجود دارد.  
انتهای پیام/
نوع جدید کرونا ویروس با نام علمی «کووید۱۹» که در ابتدا گمان می‌کردند که نوع ناشناخته‌ای از بیماری ذات‌الریه است، از دی‌ماه سال گذشته در ووهان چین شیوع یافته و اکنون حدود ۲۰۰ کشور جهان را درگیر خود کرده و هنوز گسترش آن متوقف نشده است‌.
بر این اساس، بیش از یک ماه است که مردم ایران و به تبع استان تهران با کرونا دست و پنجه نرم می‌کنند و این ویروس زندگی عادی آنان را مختل کرده است؛ ویروسی که برایش مردم عادی و مسئول فرقی ندارد و همه را درگیر خود کرده است؛ طبق اعلام وزارت بهداشت و درمان، مجموع بیماران شناسایی شده بر اثر این بیماری تا به امروز به حدود ۴۵ هزار تن رسیده و نزدیک ۳ هزار تن جان خود را از دست داده‌اند.
در روزهای آغازین شیوع ویروس کرونا در کشورمان، برخی مسؤولان با انتشار پست یا فیلمی در فضای مجازی از مبتلا شدن خود به این ویروس خبر دادند.
۴ معاون و مدیرکل در ساختمان استانداری تهران کرونایی شدند
از این رو، شیوع کرونا بین مسؤولان دولتی در استان تهران مورد بررسی قرار گرفته است؛ این ویروس که به نظر می‌رسد بیشتر گریبان‌گیر مسؤولان استانداری شده، شکرالله حسن‌بیگی، معاون سیاسی و اجتماعی و غلامرضا عباس‌پاشا، معاون توسعه مدیریت و منابع انسانی استاندار تهران از مسؤولانی دولتی بودند که کرونایی شدند و پس از دوران قرنطینه به کار بازگشتند.
از دیگر مسؤولان کرونایی در استانداری تهران می‌توان به جمال زنگیشه، مدیرکل بازرسی و همچنین محمد کرم محمدی، مدیرکل امنیتی اشاره کرد که بر اساس گزارش‌ها مدیرکل امنیتی استانداری در قرنطینه قرار دارد.
البته در اسفندماه سال گذشته اخباری مبنی بر ابتلای محسنی‌بندپی، استاندار تهران به ویروس کرونا منتشر شد که بلافاصله توسط روابط عمومی استانداری تهران تکذیب شد.
اما در شهرستان‌های استان تهران نیز، آزمایش ابتلای مسعود مرسل‌پور، فرماندار شهرستان اسلامشهر به ویروس کرونا مثبت اعلام شد و وی با توجه به سابقه جانبازی که داشت در بیمارستان تحت مراقبت‌های ویژه قرار گرفت؛ فرماندار شهرستان اسلامشهر پس از طی شدن روند درمان و بهبود نسبی به قرنطینه خانگی منتقل شد تا روند درمان خود را تکمیل کند و این روزها به فرمانداری بازگشته است.
از دیگر مسؤولانی که در استان تهران به ویروس کرونا مبتلا شد و متاسفانه به دلیل داشتن بیماری زمینه‌ای جان خود را از دست داد، حجت‌الله حسن‌زاده معاون جوان سیاسی و انتظامی فرماندار شهرستان فیروزکوه بود؛ خوشبختانه هنوز گزارش‌هایی در خصوص ابتلای دیگر مسؤولان دستگاه‌ها و نهادها در استان تهران به کرونا وجود ندارد.
بی‌شک‌ کرونا، ویروسی است که برایش وزیر، نماینده مجلس، عضو شورای شهر، پزشک، پرستار، فعال سیاسی اصلاح طلب و اصولگرا و خلاصه فقیر و ثروتمند تفاوتی ندارد و ممکن است هر فردی را مبتلا کند؛ کما اینکه بعد از ورود به ایران هم افراد زیادی از جمله نمایندگان و وزرا مبتلا شدند.
اما در این زمینه، می‌توان با رعایت اصول بهداشتی و انجام پیشگیری‌های لازم آن را شکست داد؛ خودداری از ترددهای غیر ضروری، عدم حضور در تجمعات و قرنطینه خانگی از جمله مواردی است که باید مورد توجه شهروندان قرار گیرد.
حسین مدرس خیابانی قائم مقام وزیر صنعت، معدن و تجارت طی نامه‌ای به رؤسای سازمان‌های توسعه تجارت در سراسر کشور اعلام کرد که بنابر درخواست مجدد اتاق ایران با توجه به ادامه شیوع بیماری کرونا در کشور و به منظور جلوگیری از مراجعه حضوری متقاضیان در اجرای طرح فاصله‌گذاری اجتماعی، اعتبار کارت‌های بازرگانی که تاریخ انقضای آن‌ها از اول فروردین لغایت ۳۱ اردیبهشت است تا پایان اردیبهشت ۹۹ به طور خودکار تمدید و دارای اعتبار است.
 
بیست و پنجم اسفند ماه، دبیرکل اتاق بازرگانی، صنایع، معادن و کشاورزی ایران در نامه‌ای خطاب به حسین مدرس خیابانی قائم‌مقام وزیر صنعت، معدن و تجارت در امور بازرگانی درخواست کرد تا با توجه به تداوم شیوع بیماری کرونا در کشور، اعتبار کارت‌های بازرگانی سراسر کشور که تاریخ انقضای آنها از اول لغایت ۲۹ فروردین ۱۳۹۹ است تا تاریخ ۲۹ فروردین ۹۹ به طور خودکار و بدون نیاز به ارائه مدارک و یا مراجعه حضوری متقاضی، تمدید شود.
 
این دومین بار است که وزارت صنعت، معدن و تجارت، با تمدید خودکار اعتبار کارت‌های بازرگانی در شرایط شیوع کرونا موافقت می‌کند. اولین بار کارت‌هایی که تا پایان سال ۹۸ اعتبار داشتند تا پایان فروردین ۹۹ تمدید شد و این بار کارت‌های بازرگانی که تا پایان فروردین و اردیبهشت اعتبار داشت تا ۳۱ اردیبهشت به طور خودکار تمدید شد.
ناصر چمنی در گفت وگو با ایسنا، در ارزیابی مصوبه پرداخت ۷۵ هزار میلیارد تومان تسهیلات ارزان به بنگاههای اقتصادی مشروط برعدم اخراج کارگران، گفت: در شرایطی که کرونا مشکلاتی را برای تولید و بنگاههای اقتصادی ایجاد کرده باید از کارفرمایان و کارگران حمایت کرد. همچنان که انتظار داریم اشتغال کارگران مورد توجه قرار گیرد و به جامعه کارگری کمک شود همین انتظار را برای کمک به کارفرمایان داریم.
وی ادامه داد: همه دولتها در چنین شرایطی به میدان می آیند و از تولید، کارخانه ها، تولیدکننده و کارگر حمایت می کنند لذا این مصوبه طرح بسیار خوبی است و قید کردن شرط حفظ کارگران در این مصوبه نشان می دهد که رئیس جمهور دغدغه حفظ اشتغال موجود و بقای کارگاهها و کارخانه ها را دارد.
رئیس کانون عالی انجمن های صنفی کارگران تصریح کرد: اگر نگاه کارفرمایان هم در بحث حمایت از نیروهای کار خود به ویژه دستمزد، مانند تصمیم دولت باشد قطعا نتایج خوبی به دست می آید.
چمنی با تاکید بر اینکه دولت باید ضمانت های اجرایی این طرح و سازو کارهای آن را پیش بینی کند، افزود: رییس جمهور اعلام کرد که شرط دادن وام ارزان قیمت این است که کارگر اخراج نشود بنابر این دولت ساز وکارهای لازم را مشخص کرده است با این حال معتقدم که در این زمینه باید استعلامی هم از ادارات کار استانها گرفته و متقاضیان استفاده از این وام مشخص شوند.
وی خاطرنشان کرد: تاکید ما این است که کارخانه هایی که در شرایط سخت سال گذشته و تحت تاثیر تغییر قیمت بنزین،نوسانات اقتصادی، تحریم ها و کرونا کارگران خود را نگه داشتند و سال جدید را با همان تعداد کارگر در سال ۱۳۹۸ آغاز کردند، در اولویت دریافت این وام قرار گیرند.
به گفته این مقام ارشد کارگری با بررسی لیست ارسال بیمه ها به تامین اجتماعی در سال گذشته می توان به آمار کارگران شاغل و بیکار شده پی برد و بر اساس آن نسبت به پرداخت تسهیلات ارزان قیمت اقدام کرد.
به گزارش ایسنا، در جلسه اقتصادی ستاد مقابله با ویروس کرونا مصوب شد مبلغ ۷۵ هزار میلیارد تومان اعتبار با نرخ سود ۱۲ درصد به منظور کمک به بنگاههای آسیب دیده از کرونا به شرط آنکه کارگران خود را اخراج نکنند، اختصاص یابد.
انتهای پیام
جزئیات بسته حمایت از صنایع کرونایی از سوی «دنیای‌اقتصاد» منتشر شد. شیوع ویروس کرونا در کشور و اثر آن بر بخش تولید و تجارت، موجب شد تا وزارت صنعت، معدن و تجارت به‌عنوان متولی این بخش و به‌منظور کاهش اثرات مخرب این ویروس بر اقتصاد کسب‌و‌کارها، بسته‌ای تدوین کند تا از این طریق بنگاه‌های تولیدی بتوانند ادامه حیات دهند.
پایگاه اطلاع رسانی نوش آنلاین: در بسته پیشنهادی این وزارتخانه، راهکارهای سیاستی از طرف «عرضه و تقاضا» مورد توجه قرار گرفته است.
بسته حمایت از صنایع کرونایی
بسته پیشنهادی وزارت صنعت، معدن و تجارت در راستای حمایت از بخش تولید و تجارت منتشر شد. شیوع ویروس کرونا در کشور و اثرات ناشی از آن بر بخش تولید و تجارت موجب شد تا وزارت صنعت، معدن و تجارت به‌عنوان متولی این بخش برای کاهش اثرات مخرب این ویروس بر اقتصاد بنگاه‌های تولیدی بسته‌ای پیشنهادی را تدوین کند تا به این طریق در دوران کرونا بنگاه‌های تولیدی بتوانند ادامه حیات دهند. در بسته پیشنهادی از سوی این وزارتخانه راهکارهای سیاستی از طرف «عرضه و تقاضا» مورد توجه قرار گرفته است. پیش از این سایر کشورهای درگیر با ویروس کرونا نیز بسته‌های پیشنهادی به منظور کاهش آثار سوء این بیماری تدوین کرده بودند تا به این طریق بتوانند میزان آسیب بنگاه‌ها از این ویروس را کاهش دهند. فرمول جبران پیامد اقتصادی کرونا در سایر کشورها نیز در برگیرنده دو محل «عرضه (هزینه) و «تقاضا (درآمد)» را در بر می‌گیرد که با این شرایط می‌توان گفت فرمول پیش بینی شده از سوی وزارت صنعت، معدن و تجارت با دستورالعمل کشورهای درگیر با این ویروس در یک راستا قرار دارد.
راهکارهای حمایتی طرف عرضه
براساس بسته پیشنهادی وزارت صنعت، معدن و تجارت برای طرف عرضه در مجموع ۸ بخش در نظر گرفته شده که در صورت تایید آن می‌توان گفت بخش اعظمی از مشکلات بنگاه‌های تولیدی و تجاری برطرف خواهد شد. «کاهش و به تعویق انداختن پرداخت‌های هزینه‌ای کسب‌و‌کارها اعم از مالیات‌های مستقیم، مالیات ارزش افزوده، عوارض کسب و پیشه و سایر عوارض شهرداری‌ها، فاضلاب و پسماند، قبوض آب، برق، گاز و تلفن تا زمان عادی شدن شرایط» یکی از موارد هشت گانه پیش بینی شده در این بسته برای طرف عرضه است. دومین مورد مدنظر در این بسته به «کاهش و به تعویق انداختن حق بیمه سهم کارفرمایان و کارگران تا زمان عادی شدن شرایط» مربوط می‌شود و «استمهال، تمدید سررسید یا تجدید وام بانک‌ها و صندوق‌های حمایتی»، «استمهال، تمدید سررسید یا تجدید وام‌های حساب ذخیره ارزی و صندوق توسعه ملی» و «استمهال یکساله تقسیط پرداخت بدهی‌های قبلی به سازمان تامین اجتماعی و سازمان امور مالیاتی (مالیات مستقیم و ارزش افزوده)» از دیگر مواردی است که در این بسته مدنظر قرار گرفته تا به این طریق بنگاه‌های تولیدی در دوران کرونا با چالش کمتری مواجه شوند. از دیگر موارد پیش‌بینی شده در موارد هشت گانه حمایتی در بخش عرضه می‌توان به «تامین منابع مالی (سرمایه در گردش) با شرایط سهل و نرخ ترجیحی برای فعالیت‌های اقتصادی» اشاره کرد، موردی که همواره بنگاه‌های تولیدی و تجاری با آن دست به گریبان بوده‌اند و آنچه مسلم است شرایط کنونی می‌تواند به آن دامن بزند. اما از دیگر موارد مدنظر در این بسته پیشنهادی می‌توان به «تمدید مزایا و معافیت‌هایی که به موجب ضوابط خاص تا پایان سال برقرار بوده است (نظیر آیین‌نامه افزایش سرمایه از محل تجدید ارزیابی دارایی‌ها)» و «کاهش یا عدم دریافت اجاره بهای کسب و کارهایی که از املاک و مستغلات دولتی، خصولتی و نهادهای حاکمیتی استفاده می‌کنند (به شرط عدم اخراج نیروی کار یا کمترین تعدیل)» اشاره کرد.
راهکارهای حمایتی طرف تقاضا
از سوی دیگر، در بسته پیشنهادی وزارت صنعت، معدن و تجارت مواردی نیز برای طرف تقاضا در نظر گرفته شده تا این بخش نیز از آسیب کمتری از شیوع این ویروس ببرند. در بسته پیشنهادی از سوی این وزارتخانه سه پیشنهاد برای این بخش در نظر گرفته شده که «تامین منابع برای پرداخت تسهیلات ارزان به مردم به منظور تقویت قدرت خرید» یکی از آنها محسوب می‌شود. در فرمولی که از سوی کشورهای «چین، مالزی، ایتالیا، هنگ‌کنگ، سنگاپور، ژاپن و کره‌جنوبی» تدوین شده نیز پنج برنامه حمایتی برای حمایت از خانوارها در دستور کار قرار گرفته است که در این خصوص می‌توان به «کاهش ساعت کاری و انجام دورکاری و آموزش از راه دور برای فرزندان»، «اعطای مرخصی»، «پرداخت نقدی»، «بیمه بیکاری» و «پرداخت هزینه‌های بیماری» اشاره کرد. دومین مورد پیش بینی شده در بسته حمایتی وزارت صنعت، معدن و تجارت در بخش تقاضا به «نظارت بر زنجیره تامین کالاهای تولیدی» باز می‌گردد. اما سومین مورد دیده شده در این بسته به «کاهش هزینه مبادلاتی و بهبود کارآیی زنجیره تامین از طریق ایجاد بسترهای الکترونیک» باز می‌گردد.
در کنار دو طرف «عرضه و تقاضا» وزارت صنعت، معدن و تجارت موارد حمایتی نیز برای کسب و‌ کارهای خرد در نظر گرفته که هنوز جزئیات پیش بینی شده برای این بخش منتشر نشده است، اما آنچه مسلم است بنگاه‌های خرد بیشترین آسیب را از ویروس کرونا خواهند دید و به همین منظور باید حمایت‌های ویژه‌ای برای این بنگاه‌ها در نظر گرفت. حمایت از SME‌ها و مشاغل خرد در بسته حمایتی کشورهای «چین، هنگ کنگ، مالزی، ایتالیا، فیلیپین، آلمان و ژاپن» نیز گنجانده شده است. این کشورها ۱۰ برنامه حمایتی برای این بنگاه‌ها در نظر گرفته‌اند تا با کم کردن اثر آسیب روی این بخش بتوانند آثار مخرب بیماری کرونا بر اقتصاد کشورهای خود را کاهش دهند. «تاخیر در بازپرداخت اصل و فرع وام‌ها» یکی از طرح‌های حمایتی است که می‌توان گفت در شرایط کنونی در کنار «کاهش یا تاخیر در پرداخت مالیات یا بدهی‌های مرتبط با دولت» بخشی از مشکلات بنگاه‌های کوچک را کاهش دهد و به همین منظور این اهداف سرلیست برنامه‌های این کشورها قرار گرفته‌اند. از دیگر برنامه‌های حمایتی از SMEها که از سوی این کشورها مورد‌توجه قرار گرفته می‌توان به «تامین نقدینگی لازم برای سرمایه در گردش واحدهای تولیدی»، «ارائه قیمت ترجیحی برخی از نهاده‌ها همچون انرژی» و «تعلیق مالیات ارزش افزوده برای بازیابی تولید و اشتغال» اشاره کرد. در کنار این طرح‌های حمایتی «اعطای معافیت‌های مالیاتی برای بنگاه‌های خرد»، «اختصاص بودجه دولتی برای کمک به واحدهای آسیب‌دیده»، «پرداخت بیمه‌های اجتماعی و بیکاری بر صاحبان مشاغل خرد و کارگران آنها»، «حذف پرداخت هزینه‌های مربوط به نهادهای دولتی» و «سیاست‌های حمایتی منطقه‌ای» نیز در دستور کار این کشورها قرار گرفته است.
تدوین بسته حمایتی
در این خصوص معاون طرح و برنامه وزارت صنعت، معدن و تجارت با اشاره به اینکه آثار و پیامدهای اقتصادی ناشی از شیوع بیماری کرونا در بخش‌های مختلف تولید و تجارت کشور مورد بررسی قرار گرفته است، عنوان کرد: در جلسات مختلف با بخش‌های مرتبط با حوزه صنعت، معدن و تجارت، چالش‌ها و مشکلات بررسی شد تا برای کاهش این پیامدها برنامه ریزی و اقدامات لازم صورت گیرد.
به گفته سعید زرندی، کاهش تقاضا مهم‌ترین چالش ناشی از بروز کرونا است، به گونه‌ای که برخی رسته‌های صنفی کاملا تعطیل شده‌اند و برخی دیگر بین ۵۰ الی ۷۰ درصد کاهش تقاضا را تجربه کردند. مابقی صنوف نیز به همین منوال با کاهش تقاضای کمتری مواجه بوده‌اند.
معاون طرح و برنامه وزارت صنعت، معدن و تجارت در ادامه با اشاره به اینکه بسیاری از کشورهای درگیر با این ویروس بسته‌های حمایتی را تدوین کرده‌اند به «شاتا» گفت: کشورهای درگیر شیوع بیماری کرونا نیز با هدف کاهش آثار منفی اقتصادی بیماری کرونا بسته‌های حمایتی و ابزارهای متناسبی را به‌کار گرفته‌اند که در این خصوص می‌توان به کشورهای چین، مالزی، ایتالیا، کره جنوبی و… اشاره کرد.
شرایط موجود موجب شد تا معاون طرح و برنامه وزارت صنعت، معدن و تجارت از تدوین بسته پیشنهادی متناسب با شرایط موجود خبر دهد. به گفته زرندی، بسته پیشنهادی متناسب با شرایط موجود در حال تدوین داریم تا براساس آن، حتی‌الامکان این پیامدها مدیریت شود.
به گفته معاون طرح و برنامه وزارت صنعت، معدن و تجارت، راهکارهای پیشنهادی مدیریت پیامدهای کرونا در ایران در سه بخش راهکارهای سیاستی طرف عرضه، طرف تقاضا و کسب‌ و‌ کارهای خرد است و بخشی از این راهکارها مرتبط با بخش‌های کلان اقتصادی کشور بوده و بخشی از آن مربوط به وزارت صنعت، معدن و تجارت می‌شود.
زرندی افزود: کاهش و به تعویق انداختن پرداخت‌های هزینه‌ای کسب و کارها اعم از مالیات‌های مستقیم، مالیات ارزش افزوده، کاهش و به تعویق انداختن حق بیمه سهم کارفرمایان و کارگران تا زمان عادی شدن شرایط و استمهال، تمدید سررسید یا تجدید وام بانک‌ها و صندوق‌های حمایتی از جمله این پیشنهادها است.
منبع: دنیای اقتصاد
به گزارش گروه بین‌الملل باشگاه خبرنگاران جوان، شبکه تلویزیونی الجزیره مباشر گزارش داد: شمار مبتلایان به ویروس کرونا در جهان از ۶۸۰ هزار نفر فراتر رفت.
بر اساس آمار سازمان جهانی بهداشت، شمار مبتلایان ویروس کرونا در جهان به ۶۸۱ هزار نفر افزایش یافت. شمار قربانیان ویروس کرونا هم به حدود ۳۲ هزار نفر رسید.
انتهای پیام/
فاطمه اعتدادی، فوتسالیست قزوینی در گفت‌وگو با ایسنا تصریح کرد: شیوع کرونا باعث شده که امسال عید نوروز در خانه بمانیم و این شعار نیست، بلکه برای ریشه کندن شدن این ویروس ماندن در خانه ضروری است.
وی افزود: من عاشق طبیعت هستم اما از زمانی که گفتند در خانه بمانید از خانه بیرون نرفتم مگر اینکه خرید ضروری داشته باشم، همه افرادی که در این ایام در خانه ماندند از خودگذشتگی کردند تا ویروس کرونا کنترل شود.
خانم گل مسابقات فوتسال قهرمانی آسیا در سال ۹۷ تأکید کرد: برخی از افراد نیز بی‌توجه به هشدارها به مسافرت رفتند، این حجم اگر برگردند با مشکل دیگری روبه‌رو می‌شویم، امیدوارم اجرای طرح فاصله گذاری اجتماعی بتواند بیماری را کنترل کند.
وی بیان کرد: باید از این فرصت پیش آمده استفاده کنیم، من در مدتی که در خانه هستم آشپزی می‌کنم و دیگر گذر زمان را متوجه نمی‌شوم، البته در این ایام به خواندن کتاب و تماشای فیلم هم پرداختم و اغلب شبکه آی فیلم را تماشا کردم.
این بازیکن فوتسال اظهار کرد: پیشنهاد می‌کنم مردم وقت خود را صرف خواندن کتاب کنند در این میان پیشنهاد من کتاب‌های «بینوایان اثر ویکتور هوگو»، «انسان در جست‌وجوی معنا اثر ویکتور فرانکل» و «قانون توانگری کاترین پاندر» برای مطالعه است.
وی یادآور شد: ما تمرینات خود را شروع کردیم، در خانه با کش و طناب و دمبل تمرین می‌کنیم تا انشالله همه به این فرهنگ برسیم که این شرایط را تحمل کنیم و در خانه بمانیم.
انتهای پیام
به گزارش خبرنگار خبرگزاری شبستان از لارستان، «محمدحسین کریمی» امروز (یکشنبه ۱۰ فروردین) درباره آخرین آمار مبتلایان به کرونا در لارستان گفت: در ۲۴ ساعت گذشته ۵ نفر دیگر به موارد مثبت ابتلا به کرونا در حوزه تحت پوشش دانشکده علوم پزشکی لارستان اضافه شد.
 
رئیس دانشگاه علوم پزشکی لارستان افزود: با اضافه شدن این تعداد، مجموع مبتلایان به کووید ۱۹ از ابتدا تا کنون در لارستان، خنج و اوز به ۳۴ نفر رسیده است.
 
ستاد مبارزه با کرونا در لارستان نیز در اطلاعیه شماره ٢٩ خود با اعلام ممنوع بودن تجمع در باغ شهری‌ها خطاب به هیأت‌امنا و مالکان باغ شهری آورده است: به استناد مصوبه مورخ ١٠ فرودین‌ماه ستاد مبارزه با کرونا لارستان، برای جلوگیری از انتشار بیماری تیم مشترک گشت و نظارت با محوریت بخشداران به طور مستمر از کلیه اماکن تفریحی به‌خصوص باغ شهری فعال گردید و با متخلفینی که باعث تجمع در این اماکن گردند، برخورد قانونی می‌شود.
اکبری مدیر کل انتقال خون استان در گفت و گو با خبرنگار گروه استان های باشگاه خبرنگاران جوان از قزوین ، گفت: پارسال ۵۱ هزار و ۲۰۴ نفر به مراکز اهدای خون مراجعه کردند که از این تعداد ۳۸ هزار و ۸۱ نفر موفق به اهدای خون شدند.
اکبری افزود: میزان اهدای خون در این مدت نسبت به مدت مشابه سال قبل آن، پنج و دو دهم درصد کمتر شده است.
به گفته او، از مجموع اهدا کنندگان خون، ۲۲ هزار و ۹۹۶ نفر مستمر و ۲ هزار و ۳۵۴ نفر بانوان بودند.
مدیر کل انتقال خون استان گفت: در این مدت هم ۲۲ هزار و ۵۴۴ واحد خون به بیمارستان‌های استان ارسال شد.
اکبری گفت: همچنین پارسال ضمن تامین کامل نیاز بیمارستان‌های استان به فرآورده‌های خونی، ۱۶ هزار و ۲۵۹ واحد خون به سایر استان‌ها ارسال شد که نسبت به سال ۹۷، چهار درصد کاهش یافته است.
مدیرکل انتقال خون استان اضافه کرد: تعداد اهدا کنندگان پلاکت هم با ۲۹ و یک دهم درصد کاهش مواجه بوده است.
اکبری در ادامه با اشاره کاهش اهدای خون در استان گفت: با شیوع بیماری کرونا در کشورو استان آمار اهداکنندگان خون و به تبع ذخایر خونی کاهش یافته است به همین منظور از مردم نوعدوست استان دعوت می‌شود برای اهدای خون و فرآورده‌های آن، در مراکز انتقال خون استان حضور یابند.
او گفت: اگر میزان مراجعه به همین صورت پیش رود در کمک رسانی به بیماران نیازمند به مشکل خواهیم خورد.
اکبری افزود: اهداکنندگان نباید نگران ابتلا به کرونا باشند چراکه اصول بهداشتی در مراکز مربوطه رعایت می‌شود و ویروس کرونا از طریق خون و فرآورده‌های خونی منتقل نمی‌شود.
در حال حاضر فرآورده‌های خونی مورد نیاز استان در دو مرکز خونگیری قزوین و تاکستان تهیه می‌شود.
انتهای پیام/ک
به گزارش پایگاه اطلاع‌رسانی وزارت دفاع،  حجت‌الاسلام والمسلمین سیدضیاء‌الدین آقاجانپور روز دوشنبه از اقدامات پیشگیرانه و تحقیقاتی دانشگاه صنعتی مالک اشتر در مقابله با ویروس کرونا بازدید و از زحمات جهادگونه محققان و پژوهشگران قدردانی کرد.
وی با تبریک میلاد حضرت امام حسین (ع) و روز پاسدار اظهارداشت: مقام معظم رهبری (مدظله العالی) در دیدار فرماندهان سپاه فرمودند: «ما انتظار کار ۱۰ برابری و حتی بیشتر از شما داریم». با این بیان امروز با ظرفیت‌هایی که در حوزه تحقیقاتی دانشگاه دیدم، دانشگاه می‌تواند کار علمی چندین برابری را در پایان سال به نتیجه برساند و شاهد تحقق شعار سال و نوعی جهش تولید در کارهای تحقیقاتی دانشگاه صنعتی مالک اشتر باشیم.
رییس سازمان عقیدتی سیاسی وزارت دفاع با اشاره به روایت "العلمُ سلطان" و اینکه آنچه تولید قدرت و اقتدار می‌کند علم و دانش است، ادامه داد: هرکجا که بحث اقتدار وزارت دفاع مطرح باشد پایه‌های آن باید از دانشگاه آغاز شود و در کارهای تحقیقاتی کمک حال صنعت باشد.
آقاجانپور بیان کرد: کار دانشگاه علی‌القاعده تولید انبوه نیست بلکه کار علمی و آزمایشگاهی انجام می‌دهد و کار تولید انبوه را به بخش‌های دیگر واگذار می‌کند. اما در اینجا دانشگاه براساس دغدغه‌هایی که دارد با آماده‌سازی ۳۰ هزار بطری محلول ضدعفونی و یکصد هزار لیتر محلول ضدعفونی کننده محیطی وارد عرصه تولید شده است و علاوه بر تامین نیازمندی‌های خود نیاز بخش‌های مختلف کشور را تامین کرده است که جای بسی قدردانی دارد.
وی با بیان آنچه برای مقام معظم رهبری(مدظله العالی)  به عنوان کار جهادی قلمداد می شود گفت: مدیریت انقلابی وجهادی بدان معناست که در جایی که احساس کردید باید وارد میدان شوید به سرعت وارد شده و در حوزه‌های صنعتی و تولیدی با تغییر خط تولید و حتی تولید انبوه با تهدیدها مقابله کنید، اینها انتظاراتی است که مقام معظم رهبری (مدظله العالی) از شما دارند و خوشبختانه شما به خوبی آن را به انجام رساندید.
جلال بابایی- خبرگزاری فارس، اگر شمشیربازی ایران در چند سال گذشته توانسته به یکی از رشته های موفق در ورزش کشور بدل شود و سری در میان ابر قدرت های جهانی این رشته المپیکی در بیاورد، مرهون اقدامات تعدادی افراد انگشت شماری بوده که در این چند سال شبانه روز تلاش کرده‌اند.
جامعه کوچکی از ورزش کشور که 5 سال قبل کمتر کسی فکر می‌کرد به این حجم از موفقیت برسد، اما تیم تحت هدایت پیمان فخری با کاپیتانی مجتبی عابدینی کاری کرد کارستان. موفقیت ها یکی پس از دیگری در این سال‌ ها کسب شد و حالا به 4 سهمیه المپیک رسیده و بسیاری به آن امیدوار و چشم به راه یک تاریخ سازی در توکیو.
مدال جام جهانی، مدال قهرمانی جهان، بازی های آسیایی، قهرمانی آسیا و حالا فقط مانده مدال و سکوی المپیک که آن هم با این شرایط دور از انتظار نیست. هرچند توجهات در حد و اندازه موفقیت‌ های این رشته نبوده و نیست اما ملی پوشان ایران هر کاری را اراده کرده‌ اند، در این سال‌ ها انجام داده‌ و موفقیت‌ هایشان همچنان ادامه دارد.
مجتبی عابدینی یکی از ملی پوشانی است که نقش بسزایی در این موفقیت‌ها داشته است. شاید اگر یک مقدار شانس و عدالت وجود داشت، او در دوره قبل مدال المپیکش را هم گرفته بود، اما او از پای ننشسته و در 2020 به دنبال هدف خود است.
در آخرین روزهای سال 98 و در دورانی که ویروس کرونا همه چیز را تحت تاثیر قرار داده است، با وی هم صحبت شدیم. در خانه مانده و به امید روزهای بهتر بعد از شکست کرونا است. کاپیتان خوش اخلاق و 35 ساله تیم ملی سال 98 را برای شمشیربازی خوب می‌ داند، اما اتفاقات رخ داده در این سال او را ناراحت کرده است.
او مهمترین هدف سال 99 را درخشش در المپیک توکیو و کسب مدال می‌ داند، اما با توجه به شرایط کرونایی موجود، موافق عقب افتادن این رقابت‌ها است.
گفت‌وگوی مجتبی عابدینی با فارس را در زیر می‌خوانید: 
سال 98 با تمام شرایطی که داشت، به پایان رسید و سال 99 را آغاز کردیم. چه صحبتی در مورد سالی که گذشت دارید؟
از لحاظ ورزشی برای من سال خوبی بود و توانستیم به موفقیت‌هایی دست پیدا کنم. از همان ابتدای سال یعنی دوم فروردین که در مسابقات جهانی بودیم، توانستم مدال بگیرم که واقعا لذت بخش بود.
* فکر می کردی سال 98 را با مدال آغاز کنی؟
به هرحال شمشیربازی ما پیشرفت زیادی در دنیا کرده و تیم‌ها هم حساب ویژه‌ای روی ما باز می کنند. در هر مسابقه‌ای هم که شرکت می‌کنیم، برای مدال و سکو می‌رویم. در هیچ رقابتی نیست که فقط صرف حضور مهم باشد، بلکه انتظارات زیاد است و ما هم باید آنچه در توان داریم را بگذاریم.
* در سالی که گذشت در آسیا هم صاحب مدال شدید.
خوشبختانه در مسابقات قهرمانی آسیا به مدال نقره دست پیدا کردیم. به هرحال در چند سال گذشته رقابت نزدیکی بین ما و کره جنوبی وجود دارد و هر روز هم این فاصله در حال کمتر شدن است. البته امکانات ما با آنها برابر نیست، اما با این شرایط پا پس نمی کشیم.
* از مدال با ارزش قهرمانی جهان بگو.
خدا را شکر که این اتفاق افتاد. من همه نوع را داشتم، به غیر از قهرمانی جهان و این مدال را هم به دست آوردم. از همه کسانی که در این مسیر به من کمک کردند تشکر و قدردانی می‌کنم. 
* به نظر می‌رسد در سال 98 موفقیت‌های شمشیربازی بیشتر از گذشته بود؟
به نظر من 98 ، سال بسیار خوبی برای شمشیربازی بود و به چیزی که می‌خواستیم یعنی سهمیه تیمی المپیک رسیدیم. کار بزرگی بود و حالا این رشته می‌تواند 4 نماینده در المپیک 2020 توکیو داشته باشد. تلاش‌های زیادی از سوی بازیکنان، مربی و فدراسیون برای این اتفاق کشیده شد.

قهرمانی عابدینی در بازی های کشورهای اسلامی در سال 83 در عربستان
* از لحاظ مالی هم ظاهرا بد نبود و جایزه 10 هزار دلاری فدراسیون جهانی را برای مدالت دریافت کردی. راضی کننده بود؟
50-50 بود. خدا را شکر. 10 هزار دلار را گرفتم، اما شرایط طوری نیست که باعث خوشحالی شود و نمی‌توان کاری را انجام داد. امیدوارم روزی برسد که وضعیت اقتصادی کشور خوب باشد و همه در رفاه زندگی کنند.
* در مورد برگزاری لیگ و نبود اسپانسر مشکلات زیادی وجود داشت و گلایه‌هایی از سوی شما و سایر ملی پوشان به شرایط صورت گرفت.
شرایط باشگاهی و تیم داری در شمشیربازی بهتر نشده و ما هنوز با چیزی که مستحقش هستیم، فاصله داریم. امیدوارم اسپانسرها بیایند و شرایط بهتر شود. البته پخش تلویزیونی هم در این امر مهم است. از تیم هواپیمایی وارش هم تشکر می‌کنم که هوای ملی پوشان را داشت و مسئولان آن، نگاه ویژه‌ ای به شمشیربازی دارند.
* با وجود تمام صحبت‌ها و گلایه‌ هایی که از سوی مسئولان فدراسیون و ملی پوشان صورت گرفت، سالن اختصاصی شمشیربازی که در دست کشتی بود، پس داده نشد.
باور کنید خسته شده‌ایم. آنقدر صحبت و گلایه کردیم و اتفاقی نیفتاد که دیگر قضیه لوث شده است.
* به هرحال شمشیربازی برای این همه موفقیت نباید سالن خودش را داشته باشد؟
تصمیم گرفتم در این مورد دیگر هیچ صحبتی نکنم،‌ چون فایده‌ای ندارد. سالن، پیش پا افتاده ترین امکانات برای یک رشته است و خوب نیست این مسائل زیاد بیان شود.
* قرار بود در جام جهانی لوکزامبورگ هم شرکت کنی، اما این اتفاق نیفتاد و رنکینگت هم پایین آمد.
با توجه به اینکه شرایط ماندن در اروپا را نداشتم، پس از جام جهانی لهستان و قطعی شدن سهمیه به همراه پیمان فخری سرمربی تیم ملی به ایران بازگشتیم و قرار شد یکی دو روز قبل از شروع مسابقات به این کشور برویم، اما به دلیل اینکه پروازی برای اروپا نبود، شرایط فراهم نشد. تا روز آخر هم به دنبال پرواز بودیم و حتی در لیست انتظار هم قرار گرفتیم، اما در نهایت این امر میسر نشد. سه ملی پوش دیگر آنجا ماندند و جام جهانی را بازی کردند که نتایج خوبی هم گرفته شد.
* جایزه 10 هزار دلاری تو کمک زیادی کرد تا بچه ها در اروپا بمانند و جام جهانی بعدی را هم شرکت کنند.
خواست خدا بود که این اتفاق افتاد و کاری بود که از دستم برمی‌ آمد. اگر نمی‌توانستیم شرکت کنیم، امتیازمان پایین می‌آمد و رنکینگ‌مان خراب می‌شد.
* این روزها شیوع ویروس کرونا باعث شده مردم دنیا با مشکل مواجه شوند و ورزش هم از این قاعده مستثنی نیست. حتی شنیده شده است المپیک هم شاید به خاطر این ویروس به تعویق بیفتد. خودت به عنوان یک المپیکی موافق این موضوع هستی؟
با شرایطی که به وجود آمده، به نظر من باید عقب بیفتد، چون با تعطیلی تمرین‌ها آمادگی ورزشکاران برای المپیک پایین می‌آید و سطح رقابت‌ها افت خواهد داشت. باید زمانی در نظر گرفته شود که اردوهای تیم‌ها و بازیکنان از سر گرفته شود. هنوز مشخص نیست این ویروس تا چه زمانی ادامه دارد.
* و حتی مسابقات انتخابی زیادی هم باقی مانده و نگرانی هایی در این مورد به وجود آمده است.
بله درست است. هنوز شرایط برگزاری ادامه مسابقات انتخابی مشخص نیست. خود من در این یک ماه تنها 2 جلسه تمرین کرده‌ام. البته در منزل تمریناتی را انجام می‌دهم، اما اردو شرایطش فرق دارد و باید با تمرکز بیشتر و بهتری بتوانید خودتان را آماده کنید. به هرحال المپیک میدان بزرگی است و هر ورزشکاری سعی می‌کند با بالاترین سطح آمادگی در این رقابت‌ها شرکت کند.
* سال 98 برای ورزش ایران چطور بود؟ 
نمی‌توانم در این مورد نظری بدهم، اما به نسبت بد نبود. مدال‌های خوبی را گرفتیم. در خود شمشیربازی برای نخستین بار 4 سهمیه را گرفتیم.
* هنوز سهمیه های زیادی هم در رشته‌های مختلف باقی مانده است.
درست است اما خیلی از رقابت‌های انتخابی المپیک به خاطر کرونا لغو شد و اگر این اتفاق نمی‌افتاد، طبیعتا سهمیه های ایران هم بیشتر می‌شد.

مجتبی عابدینی نفر دوم از سمت چپ در سال 1381
 
* در دو دوره قبلی در المپیک حضور داشتی. در المپیک 2016 ریو یک قدم تا مدال فاصله داشتی، اما نشد. در این دوره انتظارها بالا رفته و آیا این شانس را برای خودت قائل هستی که روی سکو بروی؟
چرا که نه، ما هم در بخش انفرادی و هم بخش تیمی شانس مدال داریم. تیم ما در حال حاضر یکی از قدرت‌های جهان است و قطعا جزو مدعیان خواهیم بود.
* در آستانه سال نو هستیم، اما ویروس کرونا همه چیز را تحت تاثیر قرار داده است. مجتبی عابدینی به عنوان قهرمان ورزش ایران این روزها را چگونه سپری می‌کند؟
کار خاصی انجام نمی‌دهم و در خانه مانده‌ام تا شرایط بهتر شود.تمرینات و اردوها هم تعطیل است و برای در امان ماندن از کرونا باید همه در خانه بمانیم و از ترددهای غیر ضروری جلوگیری کنیم. نکات بهداشتی را باید کاملا رعایت کرده و حضور در مراکز خرید و تفریحی را تعطیل کنیم.
* اما در این بین افرادی هستند که مسائل را رعایت نمی کنند و بی توجه هستند؟
متاسفانه خبرهایی می شنوم که با وجود خطرناک بودن شرایط اما باز هم افراد زیادی در خیابان ها حضور دارند و هر روز بر تعداد مبتلایان افزوده می شود. در کشورهای دیگر دیدم که بعد از شیوع کرونا خیابان ها را خلوت کردند و در خانه ماندند.
* برخی عنوان می‌ کنند ما کرونا نداریم و به همین دلیل مشکلی به وجود نمی‌ آید.
کرونا در برخی افراد خاموش است و خودش را نشان نمی‌دهد، اما ممکن است همان افراد ناقل باشند. من دوستی در چین دارم که 50 روز از خانه بیرون نیامده و خریدهایش را غیر حضوری و اینترنتی انجام می دهد. حتی شنیدم در چین بیمارستان‌های صحرایی را هم تعطیل کرده‌اند. اگر مسائل بهداشتی را رعایت نکنیم، قطعا آمار مبتلایان بالاتر هم می‌رود و ریشه کن شدنش زمان می‌برد.
* نوروز امسال نسبت به سال‌ های دیگر متفاوت شده است. شما آن را چگونه سپری می‌کنی؟ 
از نظر من نوروز وقتی است که کرونا در ایران و جهان ریشه کن شده باشد. امسال عیدی در کار نیست و باید دو ماه دیگر جشن بگیریم.
*  شما در روزهای نوروز اگر مسابقه یا اردویی نبود، مسافرت می‌رفتید. امسال با توجه به شیوع کرونا شرایط چطور است؟
مسافرت در این وضعیت اشتباه بزرگی و می‌ تواند آسیب زیادی هم به خود و هم دیگران بزند. من خودم در شهرستان خانه دارم، اما امسال تصمیم گرفتم در خانه بمانم و سفر را به بعد از کرونا موکول کنم.
* چه کارهایی را در منزل انجام می‌دهید؟
فیلم می‌بینم. کنار خانواده هستم و با فرزندانم بازی می‌کنم.
* آخرین فیلمی که دیدی چه بود؟
کلوپ همسران، ساخت ایران 2 و سال‌های دور از خانه را در این مدتی که در خانه مانده‌ام، دیدم.

 
* بزرگترین اشتباهی که در سال 98 انجام دادی چه بود؟
امسال اشتباهی نداشتم؛ چه در ورزش و چه زندگی شخصی.
* بزرگترین هدفی که در سال 99 داری چیست؟
المپیک بزرگترین رویداد ورزشی است و من هم هدفم درخشش و موفقیت در این مسابقات است. به دنبال کسب مدال هستم و باید ببینیم چه شرایطی پیش می‌آید.
*مجتبی عابدینی در حال حاضر 35 ساله است. آیا او را می‌توانیم در المپیک 2024 هم ببینیم؟
هنوز هیچ چیز معلوم نیست و نمی توانم در این مورد چیزی بگویم.
* در قسمت آخر مصاحبه اگر صحبتی دارید، بفرمایید؟
سال 98 هرچند خوب نبود، اما تمام شد. امیدوارم و دعا می‌کنم در سال 99، روزهای خوبی در انتظار مردم ایران باشد.
انتهای پیام /
به گزارش خبرگزاری صدا و سیما مرکز زنجان ؛ رئیس جمهور در ارتباط مستقیم اینترنتی با مسئولان استانی در جریان آخرین وضعیت شیوع بیماری کرونا و چگونگی مقابله با این بیماری و درمان این بیماری در زنجان قرار گرفت.
 حجت الاسلام و المسلمین حسن روحانی در این ارتباط‌ از اقدامات پیشگیرانه کادر درمانی استان زنجان قبل از اعلام نخستین مورد مثبت ابتلا به ویروس کرونا را مهمترین راهبرد این استان در مقابله با این ویروس دانست.
استاندار زنجان در گزارشی از روند اجرای طرح غربالگری ، طرح پایلوت تست کرونا برای تمامی مراجعان به مراکز درمانی و کنترل مبادی ورودی و خروجی استان را از دیگر اقدامات استان زنجان برای مقابله با این ویروس برشمرد. 
حقیقی همچنین در اجرای طرح فاصله گذاری اجتماعی از همکاری خوب مردم استان زنجان قدردانی کردو گفت: در زمینه توزیع مواد ضد عفونی کننده و بهداشتی از جمله ماسک و دستکش مشکلی نداریم.
استاندار زنجان افزود: از 25 اسفند سال گذشته تا 7 فروردین امسال آمار تجمعی تردد خودروها در ورودی استان 63 درصد و خروجی آن 40 درصد کاهش یافت.
حقیقی همچنین وضعیت ذخیره سازی کالاهای اساسی در انبارهای استان زنجان را مطلوب ارزیابی کرد و افزود:  اصناف و مردم در این خصوص همکاری خوبی دارند.
دکتر قزلباش رئیس دانشگاه علوم پزشکی زنجان هم با تشریح روند مقابله با شیوع ویروس کرونا از تحت کنترل بودن این بیماری در استان زنجان خبر داد و افزود:  به طور متوسط روزانه 40 تا 45 بیمار در بیمارستانهای استان بستری می شوند. 
دکتر رستمخانی رئیس بیمارستان ولیعصر زنجان در خصوص وضعیت کادر درمانی ، تجهیزات بیمارستانی ، اقلام بهداشتی درمانی و خدمات پرستاران گزارشی ارائه کرد.
براساس اعلام روابط عمومی دانشگاه فرهنگیان خراسان رضوی، با تعطیلی مدارس و دانشگاه‌ها به دلیل شیوع بیماری کرونا،تدریس و آموزش در بستر فضای مجازی رونق ویژه‌ای گرفت و بسیاری از دانش آموزان به این شکل به تحصیل خود ادامه می‌دهند.
با توجه به شرایط پیش آمده بسیج دانشجویی دانشگاه فرهنگیان خراسان رضوی، با هدف بررسی الگوهای برتر تدریس در فضای مجازی، شیوه‌های نوین آموزش مجازی و شناسایی مشکلات موجود پیش روی آموزش‌های مجازی اقدام به برگزاری جشنواره معلمی در روزهای کرونایی با سر واژه مدرک کرده است.
در این جشنواره معلمان  و دانشجو معلمان آثار خود را  در قالب فیلم‌های 5تا 10 دقیقه‌ای از آموزش یک موضوع درسی بدون محدودیت در مقطع و پایه تحصیلی تا تاریخ 25 فروردین ماه به آدرس دبیرخانه جشنواره ارسال خواهند کرد.
لازم به ذکر است بخش ویژه‌ای در کنار جشنواره برای دانش آموزان علاقه‌مند  به تدریس تدارک دیده شده است.
علاقه‌مندان جهت کسب اطلاعات بیشتر می‌توانند به کانال اطلاع رسانی جشنواره به نشانی @madrak_1399 در پیام رسان‌های بله،ایتا،سروش، تلگرام و صفحه ینستاگرام جشنواره به همین نشانی مراجعه کنند.
انتهای پیام
به گزارش خبرآنلاین، سال گذشته به مناسبت سالروز تدوین قانون اساسی و تاسیس شورای نگهبان خبرگزاری خبرآنلاین میزگردی درباره بازنگری در قانون اساسی و عملکرد شورای نگهبان برگزار کرد که در این مناظره محمد هاشمی استاد حقوق اساسی و از کسانی که در تدوین قانون اسای نقش داشت به همراه محمد بهادری جهرمی معاون پژوهشگاه شورای نگهبان حضور داشتند. 
وقتی بحث به موضوع هیات‌ها و شوراهای موازی رسید محمد هاشمی درباره هیات عالی نظارت در مجمع تشخیص مصلحت نظام گفت: یک زمانی شورای نگهبان همه قوانین را رد می کرد و می‌گفت خلاف شرع است به طوری که امام زورش نرسید و ناگریز به تشکیل مجمع تشخیص شد که به عنوان نهاد قانون گذار و تصمیم گیر در کشور فعالیت می کند. از لحاظ عقلانی نمی‌توان پذیرفت که مجمع برای دور زدن قانون است، افرادی که در این نهاد هستند؛ افراد خاصی‌ هستند.
>>>در همین رابطه بیشتر بخوانید؛
ساختار شورای نگهبان قابل بازنگری و اصلاح است؟ / پاسخ دو حقوقدان
محمد هاشمی درباره لزوم بازنگری در ساختار شورای نگهبان نیز گفت: کسی که در این مقام شورای نگهبان قرار می گیرد نباید با تمایلات حزبی و گروهی خودش موضع گیری داشته باشد، در این خصوص من میخواهم خدمتتان عرض بکنم که اعضای شورای نگهبان بایستی واقعا وابستگی به حزب  و گروه خاصی نداشته باشند؛ اصولگرا  و اصلاح طلب در کشور ما وجود دارد، اگر فرض کنیم اقای x  که عضو ناظر انتخابات شورای نگهبان است در مورد رد صلاحیت داوطلبان  مواضع سیاسی را بیان بکند اینجا خلاف منطق نظارت عادلانه است، در واقع کسانی که در مقام نظارت قرار می گیرند کاملا بی طرف باشند. لذا اعضای شورای نگهبان اگر وابسته به حزب و گروهی باشند هرکدامشان حق نظارت را عملا نباید داشته باشند. به همین جهت است که من میخواهم بگویم که برای این مقام نظارتی که در این دوره عرض کردم حتما باید شرط و شروط بگذاریم و اثبات هم بشود. طرف عضو شورای نگهبان است، نظارت می کند و نظارتش هم خوب است، ولی تعلقات خاطری دارد که در مقام نظارت ممکن است تحت الشعاع آن مسائل و تعلقات قرار بگیرد.

بهادری جهرمی نیز که مدافع عملکرد و رویکرد شورای نگهبان بود در این رابطه گفت: سوال شما این است که آیا شورای نگهبان بد نیست که زیر نظر یک دادگاه عالی باشد؟ اولاً من از اولین سوال تکلیف این را روشن کردم که شورای نگهبان جز ساختارها است و هرجایی که ما از خرد جمعی سیاسی به جمع بندی می­رسیم که یک جای بهتری می­تواند این کار را انجام دهد ما هیچ ابایی نداریم که بهترها را جایگزین کنیم چون مبنا نیست و مبنا این است که نظارت وجود داشته باشد؛ اینکه شورای نگهبان نباشد و به تعبیر شما دادگاه عالی باشد و شما فرمودید که مثل بقیه کشورها بد نیست که ما هم دادگاهی داشته باشیم؛ معتقدم اولاً که در سایر کشورها ما دو یا سه دسته شورای نگهبان داریم؛ به یک مدل آن نهاد سیاسی میگویند، سیاسی نه اینکه سیاسی کار کند سیاسی یعنی نهاد قضایی نیست؛ این فقط خاص ایران نیست  و خیلی از کشورهای دنیا نهاد سیاسی دارند؛ بعضی از کشورها هم نهاد قضایی دارند و رسیدگی مستلزم این است که یک نفر شکایت بکند؛ پس اینگونه نیست که همه جا دادگاهی باشند و ما غیر دادگاهی باشیم؛ بسیاری از کشورها مثل ما غیر دادگاهی هستند؛ این هم در زمره آن مواردی است که هیچ منعی ندارد که ما یک روزی بخواهیم به سمت دادگاه قانون اساسی به جای شورای نگهبان پیش برویم.
او همچنین گفت: منتهی اگر که منظورتان این باشد که مثلا یک جایی باشد که تجدید نظر کند این دو مرحله ­ای بودنش اشکالی ندارد ولی اگر اشکال شما این است که ممکن است شورای نگهبان اشتباهی کند یا سلیقه ­ای عمل بکند پاسخش دو مرحله ای کردن نیست. بخاطر اینکه این اتفاق میتواند در مرحله دوم هم بیافتد؛ شما باید یک نهاد عالی یک جا بگذارید مثلا قبل از شورای نگهبان دو شورای نگهبان کوچکتر بگذارید و یا بعد از شورای نگهبان دو شورای نگهبان عالی تر بگذارید، بالاخره یک شورای نگهبان آن بالا که هرچه میخواهید اسمش را بگذارید، باید حرف نهایی را در نهایت بزند و هیچ وقت هم شما نمیتوانید بگویید آن آخری چون مرحله سوم یا سی ام است دیگر حتما اعمال سلیقه یا خطا در کارش نیست. پس اگر از این جهت گفتید، این فرق و فایده ­ای ندارد و بهم زدن قانون اساسی برای اینکه هیچ خاصیتی از دو مرحله ای کردنش به ما عاید نم­یشود از این جهت ضرورتی ندارد اما در مورد پیشنهاد مشخص شما که دستگاهی را اسم آوردید من مخالف هستم. نهاد دادرس اساسی چه شورای نگهبان و چه دادگاه قانون اساسی باشد و چه ما عوضش بکنیم در هر صورت بایستی مستقل از قوه اجرائیه باشد. اگر قوه مقننه، مجلس، وزارت اطلاعات یا هر دستگاهی که شما اسم بردید بخواهند دخیل باشند قطعاً تصمیمات نهایی را سعی می­کنند به سمت منافع خودشان جمع کنند و از این جهت با منطق حقوقی سازگار نیست و حتما باید یک نهاد مستقل باشد..
جهرمی این را هم مطرح کرد که: من نفی نمی­کنم که در شورای نگهبان سلایق سیاسی وجود دارد؛ اما دو مطلب است، یکی اینکه آیا سلیقه سیاسی در قضاوت و تصمیم گیری اثر دارد یا نه و مهم این است که اثر نگذارد؛ دومین نکته که خیلی مهمتر است این است که در شورای نگهبان سلایق سیاسی وجود دارد، نه سلیقه سیاسی. آقای دکتر هاشمی مصادیق را از اوایل انقلاب و موقعی که من به دنیا نیامده بودم را می­شناسند؛ خیلی از هم دانشکده ­ای های ایشان که مثل آقای دکتر فکر میکنند دو تا سه دوره عضو شورای نگهبان بودند، همین الان هم که داریم صحبت میکنیم و در دوره های پیشین سلایق مختلف سیاسی در شورای نگهبان بوده ، اصلا چرا ما اینگونه بحث کنیم، بیاییم و نتایج یکی از عملکردهای شورای نگهبان را ببینیم؛ ما در انتخابات­ها چه مجلس و چه دولت آیا حضور سلایق متعارض را شاهد نبودیم؟ اینها خروجی شورای نگهبان از دو جهت بودند، یک تایید آدم هایشان و دو، تایید انتخاباتی که منجر به انتخاب این آدم­ها شود. پس اینکه میگویید شورای نگهبان متعلق به یک سلیقه سیاسی است صحیح نیست.
27216 
فروشگاه آنلاین بیمه ماهان، یک استارتاپ در حوزه بیمه است که خدمات متنوعی را عرضه می‌کند. این کسب و کار در روزهای شیوع ویروس کرونا علاوه بر انجام تکالیف خود در مسیر ایفای مسئولیت‌های اجتماعی با تمام توان حرکت کرده است.در ادامه گفتگوی علیرضا کریمی مدیر عامل فروشگاه آنلاین بیمه ماهان آمده است.
به گزارش گروه بین‌الملل باشگاه خبرنگاران جوان، دانشگاه جانز هاپکینز آمریکا که آمار قربانیان و مبتلایان به ویروس کرونا در ایالات متحده را اعلام می‌کند گزارش داد در شبانه‌روز گذشته با جان باختن ۵۱۸ نفر از شهروندان آمریکایی، تاکنون ۲ هزار و ۴۰۹ نفر بر اثر ابتلا به ویروس کشنده کرونا در این کشور جان خود را از دست داده‌اند.
این دانشگاه اعلام کرد همچنین با شناسایی ۲۱ هزار و ۳۳۳ نفر در آمریکا که تنها در یک روز به این ویروس آلوده شده‌اند تعداد مبتلایان به ویروس عامل بیماری کرونا به ۱۳۶ هزار و ۸۸۰ نفر در این کشور افزایش یافت.
ایالات متحده آمریکا بالاترین میزان آلودگی به این ویروس را در جهان دارد.
ترامپ ۳۰ روز دیگر اجرای طرح فاصله فیزیکی را در آمریکا تمدید کرد.
دونالد ترامپ، رئیس‌جمهور آمریکا از یک سو مخاطرات این بیماری را کم دانسته و از سوی دیگر از آمریکایی‌ها خواسته است اقداماتی برای کند کردن شیوع آن اتخاذ کنند.
انتهای پیام/
به گزارش خبرنگار اجتماعی خبرگزاری تسنیم؛ حدود دو ماه بعد از اینکه خبر شیوع ویروس کرونا در چین  در دنیا مخابره شد و توجه همه را به خود جلب کرد، خبر شیوع کرونا در کشورمان، موجی از نگرانی را بین مردم ایجاد کرد.
با آغاز شیوع بیماری کرونا توصیه‌های پزشکی و بهداشتی برای در امان ماندن مردم از شر این ویروس منحوس آغاز شد اما علی‌رغم این اقدامات، با سایه انداختن کرونا بر زندگی مردم، بیش از 41 هزار نفر به کرونا مبتلا شدند و حدود دو هزار و 700 نفر جان خود را از دست دادند.
با این وضعیت، در شرایطی روزهای پایانی سال سپری شد و برگ دیگری از تقویم ورق خورد که بسیاری از مردم در سوگ عزیز از دست رفته خود به دلیل بیماری کرونا بودند اما آنچه سختی این اتفاق را بیشتر می‌کند این است که بازماندگان فرد متوفی باید این درد جانکاه را به تنهایی و بدون برگزاری مراسم‌هایی که طبق عرف و فرهنگمان برگزار می‌شود، بگذرانند.
بدون شک در این وضعیت بسیاری از افراد به دلیل التیام نیافتن ناراحتی و اندوهی که به دلیل از دست دادن عزیز خود در دل دارند با مشکلات روحی مواجه خواهند شد که سپری کردن این سوگ را با سختی بیشتری همراه می‌کند.
در حالی که توصیه‌های متعددی برای پیشگیری از ابتلا و درمان بیماری کرونا مطرح می‌شود، جای پیشگیری و درمان لطمه‌های روحی این دسته از افراد بین هزاران توصیه بهداشتی و پزشکی خالی است و کمتر به آن توجه شده است از این رو درباره کاهش اثرات روحی افرادی که عزیز خود را به دلیل بیماری کرونا از دست داده‌اند با دکتر امیرحسین یاوری، متخصص روانشناسی بالینی به گفت‌وگو پرداختیم تا با به کارگیری توصیه‌هایش قدری این شرایط دشورا را برای خود و اطرافیانمان آسان کنیم.
امیرحسین یاوری در گفت‌وگو با خبرنگار اجتماعی خبرگزاری تسنیم درباره نحوه کاهش اثرات روحی افرادی که عزیز خود را در اثر بیماری کرونا از دست می‌دهند، اظهار کرد: متاسفانه در اتفاقات و بحرا‌ن‌هایی که در هر جامعه همه گیر می‌شود، یکی از مسائلی که ممکن است افراد جامعه با آن دست و پنجه نرم کنند، فوت شخصی بر اثر این بحرانهاست.
محدودیت‌های اجتماعی در شرایط فعلی جامعه نوعی «بحران مضاعف» است
وی ادامه داد: مسئله‌ای که این روزها افراد زیادی را درگیر کرده، بیماری کرونا است که متاسفانه شاهد فوت بسیاری از افراد در اثر این بیماری هستیم.  هنگامی که واقعه فوت و سوگواری را در کنار محدودیت‌های اجتماعی و رفتاری که در اثر این بیماری به وجود آمده تصور می‌کنیم، واقعه بسیار سنگین‌تر احساس می‌شود. به طوری که از لحاظ روانشناختی می‌توان آن را بحران مضاعف نامید.
این متخصص روانشناسی بالینی تصریح کرد: آنچه از این وقایع یک بحران می‌سازد، نخست غیرقابل پیش‌بینی بودن فوت یک عزیز در گذشته‌ای نه چندان دور است؛ بسیاری از نزدیکان متوفی حتی چند روز پیش از فوت وی ممکن است چنین چیزی را حتی از ذهن خود عبور نداده باشند و اکنون طی چند روز با یک واقعه تلخ روبرو شده‌اند. موضوع مرگ غیر منتظره همیشه و در همه جوامع برای اطرافیان بسیار طاقت فرساتر از مرگ عزیزی است که سال‌هاست با یک بیماری مزمن دست و پنجه نرم می کند.
 وی افزود: دومین مورد بحران ساز در این میان، محدودیت‌های اجتماعی و رفتاری است. با بررسی رفتار انسان‌ها در تمام اعصار و جوامع هنگامی که سوگوارند، فصل مشترکی می‌بینیم. در واقع واکنشی ناخودآگاه که فرد سوگوار تلاش بر کاهش دادن هیجانات منفی خود دارد؛ این واکنش همان به اشتراک گذاشتن هیجانات منفی فرد سوگوار با دیگران است و این اشتراک گذاری همان فصل مشترک است که پایه ساز مراسم سوگواری و عزاداری در فرهنگ‌های مختلفی شده است.
بروز «سوگ حل نشده» در افرادی که مراحل سوگواری را کامل پشت‌سر نگذاشته‌اند
 یاوری خاطرنشان کرد: اینکه در بسیاری از افرادی که مراحل سوگواری (که در فرهنگ ایرانی معمولا بین 21 تا 40 روز به طول می‌انجامد) را به صورت کامل و خوب (از لحاظ روانشناختی) پشت سر نگذاشته‌اند، درجات خفیف تا شدید علائم و نشانه‌های خلقی دیده می‌شود که در علم روانشناسی به آن سوگ حل نشده گفته می‌شود. حال این موضوع مطرح می‌شود که در این روزها افرادی که عزیزی را از دست میدهند، چه کار کنند و اطرافیان افراد سوگوار برای چه کارهایی از دستشان برمی آید.
وی ادامه داد: توصیه‌هایی که روانشناسان به این افراد و اطرافیان افراد سوگوار در این شرایط دارند این است که به اشتراک گذاری هیجانات منفی باید به شکلی صورت پذیرد اگر چه با محدودیت و یا حتی در زمان بیشتر از مدت معمول، اگر قرار است افراد درجه یک فرد متوفی در مراسم تدفین حضور نداشته باشند، از اطرافیانی که در این مراسم حضور دارند، بخواهید از مراسم فیلم تهیه کنند.
یاوری گفت: این تصاویر قرار نیست دربردارنده تمام مراحل تدفین باشد، اما یقینا دیدن مراسم برگزاری نماز، تشییع و حضور تشییع کنندگان و دعاهای افراد حاضر و غیره می‌تواند مرحله سوگواری نزدیکان درجه یک را تسهیل کند.
وی تصریح کرد: اگرچه در این شرایط مراسم رسمی در مساجد و یا سالن‌ها برگزار نمی‌شود و شاید شخصی برای عرض تسلیت به منزل خانواده سوگوار نیاید، اما باید اجازه داد که خانواده فرد سوگوار در صورت تمایل در منزل خود مراسمی طبق فرهنگ خود داشته باشند.
به گفته یاوری، گذاشتن خرما، تزیین عکس شخص فوت شده با پارچه‌های مشکی، روشن کردن شمع و چنین رفتارهایی نیز می‌تواند در تسهیل روند سوگواری کمک کننده باشد.
برگزاری مراسم یادبود برای فرد متوفی بعد از همه‌گیری بیماری کرونا
متخصص روانشناس بالینی خاطرنشان کرد: اتفاق خوبی که در این روزها شاهد آن هستیم، چاپ اعلامیه تحریم و نصب آن با وجود عدم برگزاری مراسم ختم و صرفا جهت اطلاع رسانی است. اکیداً توصیه می‌شود در صورت تمایل، خانواده‌های سوگوار پس از رفع همه گیری بیماری کرونا مراسم یادبود برای فرد متوفی برگزار کنند، چرا که در بسیاری از موارد احتمال احساس گناه برای اطرافیان وجود دارد.
وی افزود: اگر قرار بر این است که مخارج صرف امور خیریه شود، بهتر است که از مراسم تصاویری برای نزدیکان تدارک دیده شود؛ به عنوان یک روانشناس پیشنهاد می‌کنم از آنجایی که شاید برقراری تماس تلفنی همه دوستان و بستگان با افراد سوگوار امکانپذیر نباشد و یا وقت و حوصله زیادی را بطلبد، از اطرافیان غیر نزدیک گروهی متشکل از دوستان و بستگان در یک برنامه پیام رسان تشکیل و طی یک زمان از پیش تعیین شده و اطلاع رسانی شده همه اعضاء گروه پیام تسلیت خود را در گروه بگذارند.
 یاوری گفت: می‌توان به گونه‌ای تدارک دید که لینک دسترسی به این گروه نیز در اعلامیه‌هایی که پیشتر گفته شد بیاید. در واقع میتوان مجلس ختمی به صورت دیجیتالی برگزار کرد البته باید مراقب افراد نزدیکی که هنوز از خبر فوت خبر ندارند، بود  چرا که مواجهه ناگهانی با خبر فوت یک فرد نزدیک در فضای مجازی و یا شنیدن یک تسلیت ناگهانی می‌تواند بسیار شوکه کننده باشد.
 وی با بیان اینکه اجازه دهیم افراد سوگوار هیجانات منفی خود را با واکنش‌هایی همچون گریه کردن، مشکی پوشیدن و غیره بروز دهند، اظهار کرد: متأسفانه در برخی از فرهنگ‌ها شاهد توصیه و اصرار بر گریه نکردن زیاد افراد سوگوار از سوی اطرافیان آنها هستیم که این امر به طولانی شدن و یا حتی حل نشدن سوگ می انجامد.
متخصص روانشناسی بالینی گفت: در آخر اجازه دهیم افراد سوگوار رویدادهای دردناکی که طی چند روز گذشته تجربه کردند مدام برای افراد مختلف تعریف کنند حتی اگر چنین کاری نمی‌کنند اطرافیان باید از آنها بخواهند که چنین کنند، چرا که تعریف کردن این وقایع خود می‌تواند از بار هیجانی آن بکاهد.
انتهای پیام/
مهسا حاتم در گفت وگو با ایسنا، شیوع کرونا را موجب تغییر در سبک زندگی مردم دانست و اظهار کرد: اضطراب و استرس ناشی از این شرایط یک واکنش طبیعی است، اما عده ای اغراق می کنند و با افکار ناسازگارانه فاجعه انگاری به سراغشان می آید که باعث می شود فکر کنند کرونا آخر زندگی است و کنترل نمی شود.
وی با بیان اینکه افراد مضطرب مبتلا شدن خودشان به کرونا را یک امر قطعی دانسته و اضطرابشان افزایش پیدا می کند، گفت: در مقابل عده ای نیز وجود دارند که کاملا نسبت به کرونا و شرایط جامعه بی تفاوت هستند و لذا این بی تفاوتی و سهل انگاری به اندازه بزرگنمایی و فاجعه انگاری کرونا آسیب زننده است.
این کارشناس ارشد روانشناسی، با تاکید بر لزوم واقع بینی نسبت به بیماری کرونا، خاطرنشان کرد: این بیماری در جامعه وجود دارد و لذا باید تلاش کنیم تا هم خودمان و هم دیگران در برابر آن مصون بمانیم.
حاتم، با بیان اینکه خانواده ها در روزهای قرنطینه خانگی نیازمند یک برنامه ریزی درست و متعادل برای کاهش اضطراب و استرس هستند، عنوان کرد: خانواده ها در روزهای کرونایی برای فعالیت های شاد و آرامش بخش همچون ورزش، بازی های خانوادگی، نقاشی، شنیدن موسیقی، خواندن کتاب، مرور خاطرات، تورق آلبوم خانوادگی، گفتن قصه، آبیاری گل ها و... برنامه ریزی روزانه داشته باشند.
وی با بیان اینکه فرزندان به شیوه های مختلف نسبت به شرایط استرس زا واکنش نشان می دهند، گفت: والدین در درجه اول باید نگرانی و اضطراب خود را مدیریت کنند و الگوی رفتاری مناسبی برای فرزندان باشند. سپس در مقابل واکنش های فرزند خود یک روش حمایتی در پیش بگیرند و به نگرانی های او گوش دهند و بیش از هر زمان دیگری او را از عشق و توجه خود برخوردار کنند.
این روان درمانگر، از والدین خواست به کودکان بگویند که چه اتفاقی در حال رخ دادن است و ادامه داد: اطلاعاتی درباره نحوه محافظت از خود در مقابل ویروس کرونا با توجه به گروه سنی کودکان در اختیارشان قرار دهید؛ البته این اطلاعات می تواند از طریق بازی، ایفای نقش یا نقاشی منتقل شود. همچنین یک محیط سرشار از انرژی و به دور از اضطراب در خانه بسازید و کودکان را از اخبار ناگوار دور نگه دارید.
حاتم، اختلال خواب را یکی از مشکلات ناشی از تغییر سبک زندگی کرونایی دانست و یادآور شد: برنامه ریزی روزانه از ایجاد اختلال خواب جلوگیری می کند. همچنین خانواده ها باید یک سبک غذایی سالم و منظم و به دور از مواد کافئین دار داشته باشند و استفاده از فضای مجازی را کم کنند.
وی با بیان اینکه برنامه ریزی روزانه می تواند ایام قرنطینه کرونایی را به یک تجربه جدید تبدیل کند، گفت: با یک سبک زندگی و برنامه درست و مناسب بدون بیمارانگاری و انکار بیماری می توانیم این دوران را به خوبی بگذرانیم.
این روانشناس، وسواس فکری را از دیگر اختلالات کرونایی دانست و یادآور شد: وسواس در شست وشو یکی از اختلالات شایع در ایام شیوع کروناست، اما مرور ذهنی افکار منفی درباره آینده این بیماری کم کم به وسواس فکری و اضطراب فراگیر منجر می شود.
حاتم، با بیان اینکه اضطراب و استرس خودش بیماری ایجاد می کند، گفت: افراد خانواده به ویژه مردان اغلب مشغله های کاری دارند و فرصت در کنار خانواده بودن را از دست می دهند لذا اعضای خانواده از این روزهایی که با هم وقت می گذرانند بیشترین استفاده را ببرند.
وی همچنین از زوج های جوان خواست در این ایام به فکر اصلاح هم نباشند و عنوان کرد: زن و شوهرها با توجه به شرایط برنامه ریزی های درست و فعالیت های تک نفره، جمعی و متنوع را جدی بگیرند تا سلامت و شادابی رابطه شان حفظ شود. همچنین باید کرونا را یک بحران موقتی بشمارند و مشکلات را بزرگ نکنند تا بتوانند با روزهای پیش رو سازگاری بیشتری پیدا کنند.
انتهای پیام
به گزارش خبرگزاری فارس، ایتالیا این روزها در صدر کشورهای اروپایی درگیر با ویروس کرونا قرار دارد و وضعیت بدی در این کشور حکم فرماست.
در این راستا فوتبالیست های ایتالیا با کمک به دولت و مردم می خواهند این بحران را پشت سر بگذارند.
در این راستا فرانچسکو توتی، اسطوره باشگاه رم و لوکا تونی، مهاجم سابق آتزوری برای حمایت از دولت و مبارزه با کرونا چند آمبولانس را خریداری کردند و به بیمارستان های ایتالیا اهدا کردند.
انتهای پیام/
به گزارش تهران پرس به نقل از خبرگزاری رکنا: عضو شورای ستاد مقابله با کرونا در ورزش و رئیس کمیته پزشکی فدراسیون دوومیدانی اعلام کرد که پروسه درمان قهرمان پرتاب دیسک آسیا که چند روز پیش به کرونا مبتلا شد، به خوبی پیش می رود.
دکتر سید اشکان اردیبهشت در مورد روند درمانی احسان حدادی که به کرونا مبتلا شده است، گفت: با توجه به پیگیری‌های مکرر دوستداران ورزش لازم است اعلام کنم که خوشبختانه وضعیت بالینی احسان حدادی که در قرنطینه خانگی است نسبت به روزهای گذشته رو به بهبودی است و با این روند به زودی سلامت کامل خود را به دست می‌آورد.
او افزود: عموم مردم را به ماندن در خانه توصیه می کنیم چرا که هر کسی می تواند در معرض ابتلا به این بیماری باشد و بهترین راه مقابله با این بیماری و قطع زنجیره انتقال آن، ماندن در خانه است.
یکی از رانندگانی که حدود دو هفته در مرز کالافات (مرز رومانی و بلغارستان) گرفتار شده بود فیلم‌هایی از نحوه اسکورت19 کامیون ایرانی توسط پلیس بلغارستان برای تین نیوز ارسال کرد.
    

      به گزارش تین نیوز، به دلیل ممنوعیت تردد کامیون‌های خارجی به داخل خاک بلغارستان برای پیشگیری از شیوع هرچه بیشتر کرونا، این کامیون‌ها حدود 2 هفته اجازه ورود به بلغارستان برای بازگشت به ایران را نداشتند.
    

      به گفته این راننده به دلیل ترس دولت بلغارستان از انتشار بیماری کرونا توسط این رانندگان و با هدف عدم ارتباط آنان با دیگران، این رانندگان مسافت 550 کیلومتری بلغارستان تا ترکیه را با اسکورت پلیس و بدون استراحت و خواب کافی و با زیرپا گذاشتن قوانین تردد بین‌المللی رانندگی کرده تا هرچه زودتر از خاک این کشور خارج شده و هرگونه احتمال انتشار این بیماری توسط رانندگان ایرانی از بین برود.
    

      این راننده می‌گوید پلیس بلغارستان برای خروج هرچه سریع‌تر کامیون‌های ایرانی از کشورشان آنان را مجبور به رانندگی بدون رعایت سرعت و ساعت رانندگی می‌کرد.
    

        شبکه خبری تخصصی حمل‌ونقل «تین‌نیوز»، فعالیت خود را به عنوان اولین رسانه
        تخصصی حوزه حمل‌ونقل از سال 1387 آغاز کرد.
        تین‌نیوز در این مدت با انتشار سالانه نزدیک به ۵۰۰۰۰ مطلب مرتبط با حوزه تخصصی حمل‌ونقل، به رسانه‌ای
        جامع در این حوزه تبدیل شده و در رتبه‌بندی‌های رسمی جزو برترین پایگاه‌های اطلاع‌رسانی تخصصی کشور است.
«تین» اکنون با پشتوانه سال‌ها تجربه و فعالیت مستمر، حضور خود را در حوزه حمل‌ونقل جدی‌تر کرده و اکنون پایگاه خبری تخصصی تین‌نیوز، هفته‌نامه حمل‌ونقل، هفته‌نامه حمل‌ونقل و مسافر، دپارتمان‌های تاریخ شفاهی، خدمات خبری و برگزاری رویدادها را در قالب موسسه مطبوعاتی تین سازماندهی کرده است.

    



            ۰۲۱۴۴۶۰۳۷۸۹
          


            ۰۲۱۴۴۶۰۳۷۸۵
          



        تهران‫‪،‬‬ بزرگراه اشرفی اصفهانی، بالاتر از پونک، خیابان پنجم، پلاک 62، ساختمان آریا، واحد 2
به گزارش خبرنگار خبرگزاری صدا و سیما، آقای محمد آسایی اردکانی در نشست خبری خود با اشاره به حضور زائران پاکستانی و افغانستانی در مرز‌های ورودی شرقی کشور اظهار داشت: با همکاری وزارتخانه‌های بهداشت دو کشور قرنطینه‌هایی در مرز‌های این کشور‌ها ایجاد شد و شروع به غربالگری زائران کردیم.وی افزود: افرادی که از مرز‌های پاکستان نیز وارد می‌شدند چه افرادی که از طریق مرز پاکستان وارد ایران می‌شدند که اغلب ایرانی بودند و چه افاغنه و پاکستانی‌ها که در ایران به اماکن زیارتی رفته بودند و زیارت کرده بودند و یا از مناطق آلوده کشور بازدید داشتند هنگام خروج و یا ورود در مرزها، غربالگری شدند.آسایی اردکانی ادامه داد: هرگونه موارد مشکوک و مثبت پس از مشاهده، قرنطینه و بستری می‌شدند و مواردی که علائمی از وجود ویروس کرونا نداشتند به کشور خود بازگردانده می‌شدند. وی گفت: این زائران همچنین پس از ورود به کشور خودشان مجددا غربالگری می‌شدند و تا ۱۴ روز با توجه به دریافت مشخصات شان مانند شماره تلفن همراه و پست الکترونیک (ایمیل) وضعیت جسمی آن‌ها مورد توجه قرار می‌گرفت و همکاری خوب وزارت بهداشت ایران با وزارتخانه‌های پاکستان و افغانستان در این زمینه داشته ایم تا مشکلی پیش نیاید. آسایی اردکانی همچنین از همکاری دانشگاه علوم پزشکی سیستان و بلوچستان که زمینه پیگیری موارد فوق را رعایت کرده است، قدردانی کرد. رییس کمیته مستندسازی مقابله با کرونا با اشاره به روابط بین الملل و فعالیت این بخش در وزارت بهداشت اضافه کرد: این دفتر با همکاری‌های بسیار نزدیک با وزارت علوم و خارجه و سفارتخانه‌های خارجی مستقر در تهران با توجه به حضور اتباع خارجی در تهران و یا خود اعضای سفارتخانه‌ها و خانواده هایشان که مقیم تهران هستند در این زمینه نیز همکاری‌های لازم صورت گرفته است.آسایی اردکانی افزود: سه جلسه با حضور سفرای کشور‌های خارجی با همکاری وزارتخانه‌های علوم و خارجه تشکیل شد و وضعیت را برای آن‌ها تشریح و توضیحات لازم را ارایه کردیم و برنامه‌هایی که در جمهوری اسلامی ایران در زمینه پیشگیری و مقابله با ویروس کرونا به سفرا وضع شده بود ارایه کردیم.وی گفت: در این جلسات نیز بیمارستان‌های مشخص شده را حتی به آن‌ها معرفی کردیم و زمانی که اتباع خارجی درصورت هرگونه مشکل بتوانند به بیمارستان‌های تایید شده مراجعه کنند.آسایی اردکانی افزود: در این زمینه فرصت را مناسب دانستیم و در جلساتی که با سفرای خارجی مقیم تهران داشتیم، تامین و تجهیز برخی از وسایل مورد نیاز که در ایران وجود نداشت به آن‌ها اعلام کردیم.وی با تاکید بر اینکه از تجارب برخی کشور‌ها بهره‌مند شدیم گفت: با چین و سازمان جهانی بهداشت ارتباط خوبی برقرار کرده ایم و تحقیقاتی که برای مقابله با کرونا وجود داشت جمع آوری کرده ایم و آن‌ها را در اختیار اعضای هیات علمی دانشگاه‌های علوم پزشکی کشور قرار دادیم.رییس کمیته مستند سازی مقابله با کرونا افزود: با توجه به تجربه‌ای هم که در این دو ماه در زمینه مقابله با کرونا پیدا کردیم هم اکنون حرف‌های زیادی برای گفتن داریم و به صورت مقالات انگلیسی آن‌ها را در اختیار سازمان جهانی بهداشت قرار می‌دهیم.
براساس تصمیم جدید وزارت علوم که در قالب بخشنامه‌ای به دانشگاه‌ها ابلاغ شده، امکان حذف ترم جاری در صورت تقاضای دانشجو در دانشگاه‌ها مجاز اعلام شد.
به گزارش ایسنا، وزارت علوم با ابلاغ بخشنامه‌ای به دانشگاه‌ها و موسسات آموزش عالی وضعیت آموزش این مراکز در نیم سال دوم تحصیلی 98-99 را تعیین تکلیف کرده است.
در بخش‌نامه وزارت علوم آمده است: با شیوع کرونا در جهان به دلیل سرعت بالای انتقال آن با بازگشت زمانی کوتاه بسیاری از کشورها سیاست تعطیلی تمامی مقاطع تحصیلی و موسسات آموزشی را در اولویت برنامه‌های مبارزه با شیوع بیماری قرار دادند. بنا بر آمار دریافت شده از وبگاه یونسکو در 9 فروردین 99 تعداد 165 کشور تعطیلی سراسر موسسات آموزشی را در دستور کار قرار دادند که این تعداد آموزش بیش از یک و نیم میلیارد فراگیر را که 81.1 کل ثبت نام کنندگان جهانی برای تحصیل در همه مقاطع تحصیلی را شامل می‌شود را تحت تاثیر قرار داده است.
براساس اعلام معاونت آموزشی وزارت علوم، در ایران نیز براساس سیاست ستاد ملی مبارزه با کرونا نخستین روزهای اسفند ماه 98 تا اطلاع ثانونی در سال 99 تعطیلی سراسری همه آموزش‌های حضوری اعلام شد. در این معاونت نیز برای به حداقل رساندن آسیب‌های ناشی از تعطیلی آموزشی حضوری سیاست عملیاتی را اتخاذ و اقدامات در این راستا صورت گرفت.
طبق این بخشنامه هر گونه سیاست کلان در مورد تعیین زمان و ادامه تعطیلی یا آغاز آموزش حضوری در موسسات آموزشی و دانشگاه‌ها با ستاد ملی مبارزه با کرونا است و دانشگاه‌ها و موسسات آموزش عالی وابسته به وزارت علوم تابع آن سیاست خواهند بود.
در هر صورت نیم سال دوم تحصیلی 98- 99 جزو دوره تحصیلی فعال دانشگاه‌ها محسوب می‌شود و به دلیل لزوم تسلسل ورود دانشجویان جدید در مهر 99 و نیز لزوم دانش آموختگی برخی از دانشجویان شاغل به تحصیل در آخرین نیم سال تحصیلی خود (در نیم سال جاری) الزام اتمام نیمسال دوم 98-99 امری محرز و قطعی است.
وزارت علوم همچنین اعلام کرد که با توجه به تنوع زیر نظام‌های آموزشی و وجود تفاوت در سطوح مختلف دانشگاه‌ها و موسسات آموزش عالی از نظر زیر ساخت‌های فناوری ارتباطات و اطلاعات سابقه در آموزش و آموزش‌های غیر حضوری، حضور اعضای هیات علمی مجرب و آماده برای ورود به عرصه‌های نوین آموزش غیر حضوری، موقعیت مکانی دانشگاه از نظر همه گیری بیماری، تعداد وتنوع جمعیت دانشجویی، امکانات خوابگاهی و رفاهی ، ارائه راه حل واحد برای همه دانشگاه‌ها و موسسات آموزش عالی ناممکن و غیر ضروری است و به همین جهت دانشگاه‌ها می‌تواند در چارچوب سیاست کلان ملی راهکارهای خود را برای حل مشکل و برون رفت از بحران در چارچوب مقررات آموزشی و با توجه به مطالب و راهکارهای ارائه شده در این سند را طراحی و اجرا کنند. در واقع هدف اصلی به حداقل رساندن مشکلات فعلی و آتی آسیب‌های ناشی از آموزش حضوری در نیم سال تحصیلی است.
ضرورت تداوم آموزش الکترونیکی دانشگاه‌ها در نیم سال جاری
برسی‌های انجام شده نشان می‌دهد در دانشگاه‌های پیشرو دنیا آموزش الکترونیکی محوریت اصلی برنامه آموزشی غیر حضوری را داشته و با توجه به زیرساخت‌های مناسب و دانش فنی موجود در زمینه آموزش الکترونیکی در بسیاری از دانشگاه‌ها این شیوع جایگزین آموزش باید رویه غالب دانشگاه‌ها در تصمیم گیری برای تداوم و اتمام نیم سال جاری باشد.
همچنین در صورت برخورد فعال وزارت علوم و دانشگاه‌ها تهدید کرونا ویروس می‌تواند تبدیل به فرصت بی نظیر برای تحول در آموزش کشور و تقویت زیر ساخت‌ها برای ارائه آموزش‌های متنوع غیر حضوری و بالا بردن سطح تاب آوری نظام آموزش عالی کشور در مواجهه با شرایط مشابه احتمالی در آینده شود.
دانشگاه‌ها در مقررات آموزشی نیم‌سال جاری منعطف باشند
طبق تاکید وزارت علوم با توجه به احتمال تداوم وضعیت فوق العاده ناشی از همه گیری ویروس کرونا در کشور و با توجه به اصول فوق به منظور کمک به تسهیل آموزش و تداوم آن لازم است تا انعطاف مورد نیاز در مقررات تحصیلی که برای شرایط متعارف وضع شده است در نظر گرفته شود و این موارد به شکل استثنایی ویژه نیم سال دوم تحصیلی 98-99 باشد و تسری آن به نیم سال‌های بعدی مطلقا مجاز نیست.
دانشگاه‌ها نیم‌سال جاری را ادامه دهند
وزارت علوم تاکید کرد: دانشگاه‌ها و موسسات آموزش عالی مبنای به پایان بردن نیم‌سال جاری اتکای حداکثری بر آموزش‌های الکترونیکی قرار دهند و آموزش‌های الکترونیکی در نیم سال جاری برای همه دروس شامل کلیه دروس عمومی و اختصاصی در همه مقاطع تحصیلی بدون محدودیت و با مدیریت دانشگاه مجاز است.
همچنین به منظور ارائه سرفصل‌ها برگزاری همه جلسات دروس نظری به صورت غیر حضوری مجاز است با تشخیص معاون آموزشی دانشگاه‌ها ترکیبی از جلسات حضوری و غیر حضوری مجاز باشد و در صورت ضرورت برگزاری کلاس‌ها به صورت فشرده به شرط حفظ 16 جلسه کلاس برگزار شده در شورای آموزش هر دانشگاه قابل بررسی است.
امکان انتقال یک یا چند واحد درسی به نیم سال تحصیلی بعد محقق شد
وازرت علوم تاکید کرد در مواردی که به هر دلیلی برگزاری جلسات و اتمام یک یا چند درس در نیم سال جاری امکان پذیر نباشد برگزاری کلاس‌ها تا تکمیل طرح درس به تشخیص استاد درس و تایید گروه آموزشی اضافه بر سقف واحدهای هر نیم سال به نیم سال بعدی قابل انتقال است. ضمن این که دانشگاه‌ها باید ملاحظه مشکلاتی که در این صورت در تنظیمات نیم سال بعد ایجاد خواهد شد را در نظر داشته باشند.
حذف ترم دانشجویان مجاز شد
همچنین در این بخشنامه تاکید شده است حذف یک درس یا چند درس بی توجه به لزوم رعایت حداقل واحدهای انتخابی در هر نیم سال و یا حذف کامل واحدهای درسی نیم سال در صورت تقاضای دانشجو مجاز است و نیم سال حذف شده جزو سنوات تحصیل دانشجو محسوب نمی‌شود.
وضعیت آموزش دانشگاه در تابستان
وزارت علوم همچنین تاکید کرد به دلیل محدودیت متصور در پوشش کامل امکانات آموزشی ، دانشجویی و فرهنگی همه دانشگاه‌ها در صورت انبساط زمانی نیم سال جاری تا فصل تابستان و نیز ضرورت برگزاری بازده تابستان مستقل از نیم سال جاری، دانشگاه‌ها باید زمان بندی نیم سال جاری با لحاظ دروس عملی و کارورزی به نحوی مدیریت کنند که اولا بازه تابستانی آموزش به ویژه برای دانشجویانی که با احتساب آن بازده فارغ التحصیل می شوند لطمه نبیند و ثانیا با تداخل برنامه نیم سال با بازده تابستان کیفیت آموزش دانشجویان در دروس نیم سال جاری با آسیب یا اختلال مواجه نشود.
برگزاری کلاس‌های تابستانی برای دروس حذف شده یا ناتمام
همچنین تاکید شده است که برگزاری بازه تابستانی برای ارائه دروس کارگاهی و آزمایشگاهی، دروس ناتمام و یا حذف شده نیم سال جاری مجاز است. در واقع انبساط زمانی نیم سال جاری باید با لحاظ عوامل اثرگذاری چون آزمون‌های سراسری و تحصیلات تکمیلی و مشکلات پدید آمده در نتیجه گرمای هوا لحاظ شود.
سقف سنوات دانشجویان افزایش یافت
وزارت علوم به معاونین آموزشی دانشگاه‌ها اجازه داد در صورت لزوم سقف سنوات دانشجویانی که به دلیل حذف واحدهای درسی یا عدم امکان برخوداری از کلاس‌های حضوری یا غیر حضوری و برگزار نشدن جلسه دفاع از پایان نامه و رساله با کمبود سنوات مواجه شدند یک نیم سال افزایش پیدا کند.
غیبت دانشجویان در کلاس حضوری مانع شرکت در آزمون پایانی نشود
در این بخش‌نامه در خصوص تعداد غیبت دانشجویان در کلاس‌های مجازی یا حضوری نیز تاکید شد. در این خصوص شورای آموزشی دانشگاه تصمیم گیری کند تا غیبت بیش از حد مجاز کنونی در مقررات تحصیلی برای جلسات حضوری یا الکترونیکی موجب حذف درس و جلوگیری از شرکت دانشجو در جلسه امتحان پایان دوره نشود.
وضعیت دروس عملی در نیم سال جاری
براساس تصمیم وزارت علوم با تشخیص معاون آموزشی دانشگاه‌ها جلسات دروس عملی می‌تواند به صورت فشرده برگزار شود همچنین برای دروس عملی دانشگاه می‌تواند با اختیار خود کلاس‌ها را در تابستان یا نیم سال اول تحصیلی 1399-1400 برگزار کند و نمره به نیم سال جاری انتقال یابد.
دانشجویان می‌توانند امتحانات پایان ترم خود را در دانشگاه محل زندگی خود بدهند
همچنین در صورت استمرار وضعیت ویژه در کشور یا برخی مناطق کلیه کلاس‌ها به روش الکترونیکی برگزار و امتحان پایانی به شکل حضوری انجام شود در این صورت دانشجو می‌تواند با نظر موافق دانشگاه مبدا مشروط به موافقت دانشگاه محل زندگی خود یا دانشگاه مقصد به شکل حضوری امتحان خود را در دانشگاه مقصد بدهد و نمره برای ثبت درکارنامه توسط دانشگاه مقصد به دانشگاه مبدا ارسال شود.
به گزارش گروه بین الملل خبرگزاری تسنیم، «محمد محیی» سخنگوی گردان های حزب الله عراق روز دوشنبه در یک گفت‌وگوی تلویزیونی اعلام کرد که «تحرکات آمریکا (عقب نشینی نیروهای امریکایی و تحویل پایگاه های آن به ارتش عراق) تصادفی و تلاش برای انجام عملیات استقرار مجدد نیروهایش نیست، بلکه آمریکا اهداف دیگری را دنبال می‌کند که سعی دارد به آن دست یابد».
وی افزود: «اما آمریکا به خوبی می داند که گروه های مقاومت عراق مانع محکمی در برابر طرح ها و سناریوهای آن هستند».
سخنگوی گردان های حزب الله عراق تصریح کرد: ما هر باری که نیروهای آمریکایی را هدف قرار می دهیم، به صراحت مسئولیت آن را می پذیریم. گروه های مقاومت برای پاسخ به هرگونه حمله آمریکا یا اصرار آن بر ابقا در خاک عراق آمادگی کامل دارند.
وی افزود: «آمریکا به خوبی می داند که گردان‌های حزب الله اولین مانع اجرای سناریوهای آن در خاک عراق است و به همین دلیل سعی در تضعیف آن را دارد».
محمد محیی تاکید کرد که دولت آمریکا تلاش می کند از بحران بزرگ کرونا فرار کند و دونالد ترامپ دریافت که در دور بعدی انتخابات ریاست جمهوری شکست خواهد خورد.
انتهای پیام
به گزارش خبرنگار خبرگزاری شبستان از بیرجند، «ناصر خوش خبر» شامگاه (۱۰ فروردین) در برنامه تلوزیونی شکست کرونا از شبکه خاوران با اشاره به اجرای طرح فاصله گذاری اجتماعی در استان اظهار کرد: این طرح با عنوان طرحی ملی و با هدف قطع زنجیره انسانی ابتلاء به کرونا بر اساس تصمیمات کشوری ابلاغ شد.
 
معاون سیاسی، امنیتی و اجتماعی استاندار خراسان جنوبی با بیان اینکه ۱۱ شهرستان برای تشدید کنترل‌ها توسط کمیته انتخاب شد، اظهار کرد: از ساعت صفر بامداد جمعه هشتم فروردین ماه، کلیه عوامل کنترلی در محورها مستقر شدند.
 
خوش خبر با اشاره به اینکه از زمان اجرای طرح فاصله گذاری اجتماعی خراسان جنوبی از ورود ۵۰۵ دستگاه که از دیگر استان‌ها قصد سفر به خراسان جنوبی داشتند، جلوگیری شده، ادامه داد: ملاک‌های تعیین شده برای تشخیص بومی بودن افراد در طرح پلاک خودروها، بیمه و کارت ملی تعیین شده است.
 
به گفته وی طرح فاصله گذاری اجتماعی با هدف قطع زنجیره انسانی در ۱۱ محور مواصلاتی خراسان جنوبی کنترل می‌شود و از زمان اجرای طرح، شاهد کاهش ۲۸ درصدی مصرف سوخت بوده ایم.
 
معاون سیاسی، امنیتی و اجتماعی استاندار خراسان جنوبی با اشاره به رضایت خاطر و اقبال اقشار و لایه های مختلف جامعه استان از اجرای این طرح افزود: مردم استان در مجموع استقبال خوبی از اجرای این طرح داشته اند.
 
وی با اشاره به دسته بندی واحدهای صنفی گفت: بر اساس این طرح، اصناف به سه دسته تقسیم بندی می شوند که اصناف خدمات رسان مثل نانوایی ها، مراکز بهداشتی و درمانی، مراکز عرضه مواد ضدعفونی، داروخانه ها، میادین تره بار و میوه، عرضه کنندگان مواد پروتئینی،جایگاه های سوخت و لبنیاتی ها باز هستند. و  اصناف خدمات رسان دیگر مثل تعمیرکاران و تاسیساتی ها به صورت شیفتی فعالیت می کنند.
 
معاون سیاسی، امنیتی و اجتماعی استاندار خراسان جنوبی با بیان اینکه تاکنون در راستای اجرای طرح فاصله‌گذاری اجتماعی تعداد ۱۸ واحدصنفی متخلف در استان پلمب شده، تصریح کرد: واحد های صنفی غیر ضروری مانند آرایشی و بهداشتی، کیف و کفش، پوشاک و موبایل در صورت تخلف اعمال قانون و واحد صنفی آنها پلمب می شود.
 
خوش خبر تاکید کرد:  ۲۵ تیم بازرسی و نظارت بر تعطیلی واحدهای صنفی نظارت دارند و امیدواریم صنوف همراهی لازم را در اجرای طرح فاصله گذاری اجتماعی داشته باشند.
 
وی با اشاره به اینکه در آستانه روز طبیعت و سیزده بدر قرار داریم، بیان کرد: همچنان از مردم استان خواستاریم تا عادی شدن شرایط و برای شکستن زنجیره شیوع بیماری کرونا در خانه بمانند و از تردد غیر ضروری در سطح شهر پرهیز کنند.
 
اجرای طرح تقویت فاصله گذاری اجتماعی با هدف کمک به قطع زنجیره انتقال بیماری با رویکرد کاهش تماس‌ها از بامداد جمعه هشتم فرودین ماه آغاز شد و با تصویب رئیس جمهوری تا بیستم فروردین ماه ادامه خواهد داشت.
 
براساس این طرح که مصوب ستاد ملی مدیریت و مقابله با کرونا و همچنین مورد تایید وزارت بهداشت و کارشناسان است، فقط افراد بومی ساکن هر شهر مجاز به ورود آن شهر بوده و ورود افراد غیرساکن ممنوع است.
 
توقیف یک ماهه خودروهای افراد متخلف، اخذ جریمه ۵۰۰ هزار تومانی و پلمب واحدهای صنفی متخلف به مدت یک ماه، جریمه‌های پیش بینی شهد برای ناقضان این طرح است و نهاد قضایی و نیروی انتظامی در برخورد با خاطیان وارد عمل می شوند.
گوگل در واکنش به بحران شیوع ویروس کرونا خود را متعهد به کمک ۸۰۰ میلیون دلاری به کسب‌وکارهای کوچک و متوسط، دولت‌ها و سازمان‌های بهداشت و سلامت کرده است. در ادامه با ترنجی همراه باشید تا درباره کمک ۸۰۰ میلیون دلاری گوگل برای مبارزه با کرونا صحبت کنیم.

گوگل قرار است ۲۵۰ میلیون دلار به سازمان بهداشت جهانی (WHO) و ۱۰۰ میلیون دلار به سازمان‌های دولتی در سراسر دنیا که اطلاعاتی را درباره مقابله با بیماری کووید۱۹ ارایه می‌کنند بدهد. این شرکت همچنین ۲۰ میلیون دلار به NGOها و موسسات مالی کمک خواهد کرد.
در لیست زیر، بقیه مصارف کمک‌ ۸۰۰ میلیون دلاری گوگل را مشاهده می‌کنید:
گوگل همچنین برای کمک به افزایش تولید تجهیزات محافظتی شخصی و دستگاه‌های پزشکی پشتیبانی مالی خواهد کرد. این تلاش‌ها توسط کارکنان گوگل، Verily و X تسهیل خواهد شد.
غول جستجوی اینترنتی همچنین با کمپانی Magid Glove & Safety برای تولید ۲-۳ میلیون ماسک که در اختیار بنیاد CDC قرار خواهند گرفت همکاری می‌کند.
گوگل علاوه‌بر این، هدایای سالانه خود به کارکنان‌اش را از ۷۵۰۰ دلار به ۱۰۰۰۰ دلار افزایش داده که می‌تواند به سازمان‌های بهداشتی اهدا گردد.
نظر شما درباره کمک ۸۰۰ میلیون دلاری گوگل برای مبارزه با کرونا چیست؟
لینک کوتاه:
با شیوع ویروس کرونا در سطح جهان و لزوم فاصله گیری اجتماعی و در خانه ماندن مردم، طبیعی است که شاهد افزایش بی‌‌سابقه ترافیک مصرفی کاربران خصوصاً به دلیل استفاده از سرویس‌های استریم ویدیو مانند نتفلیکس، یوتوب، آمازون پرایم و ... باشیم. حالا دولت‌ها و شرکت‌های ارائه دهنده خدمات اینترنتی به دنبال راهکاری برای مدیریت این حجم بالای ترافیک هستند. 
طی ده سال گذشته در جهان، تمامی تولیدکنندگان و فعالان حوزه تفریحات ویدیویی در بحث تماشای آنلاین محتوای تصویری سرمایه گذاری‌های کلانی انجام داده‌اند. در این مدت هم نمونه‌های بزرگ و موفقی همچون نتفلیکس، Hulu، دیزنی پلاس و HBO Now با جذب میلیون‌ها مشترک پا به عرصه وجود گذاشته‌اند.
به عنوان مثال شرکت WarnerMedia که شبکه HBO Now زیرمجموعه آن است اعلام کرده است که طی هفته‌های اخیر استفاده از این شبکه حدود ۶۵ درصد افزایش داشته؛ در حالی که در بخش استریم ویدیو این میزان به ۷۰ درصد هم رسیده است. جالب است بدانید که حتی در صنعت تلویزیونی هم شاهد افزایش ۲۰ درصدی استفاده در هفته اخیر بوده‌ایم.
آقای Ted Sarandos، مدیر ارشد اجرایی بخش محتوایی نتفلیکس، به خبرگزاری CNN گفته است که این پلتفرم رشد بسیار بالایی را در بحث تماشای محتوای ویدیویی تجربه کرده است؛ هر چند این شرکت از اعلام آمار و ارقام دقیق اجتناب کرده است. همچنین شرکت‌های دیگری هم مانند دیزنی پلاس از جذب تعداد زیادی کاربر از زمان آغاز این اتفاق خبر داده‌اند.
پلتفرم دوم در استریم ویدیو از سوی آمازون، Twitch، از افزایش ۳۱ درصدی کاربران خود در کنار افزایش ۱۰ میلیون ساعتی میزان نمایش روزانه در این پلتفرم پس از شیوع ویروس کرونا گفته‌اند.

در چنین شرایطی شاید پیش خودتان بگویید اگر که زیرساخت اینترنت نتواند این حجم از ترافیک را پاسخ‌گو باشد،‌ چه اتفاقی می‌افتد. طبیعتاً نهادهای مختلفی اعم از دولت‌ها، شرکت‌های ارائه دهنده‌ی خدمات اینترنتی و حتی بعضی از این سرویس‌های نام برده شده دست به اقداماتی برای مدیریت این مسئله زده‌اند.
به عنوان مثال، شبکه‌هایی مانند یوتوب، دیزنی پلاس، نتفلیکس و آمازون پرایم از کاهش کیفیت پیش‌فرض نمایشی در پلتفرم خود به درخواست اتحادیه اروپا خبر داده بودند.
خبرگزاری مهر، گروه سیاست، محمد حسین نظری؛ در آستانه چهل و یکمین سالروز رفراندوم تعیین نظام سیاسی ایران پس از پیروزی انقلاب اسلامی و رأی بیش از ۹۸ درصد مردم ایران به «جمهوری اسلامی» بر آن شدیم که ضمن ارزیابی دستاوردهای ۴۰ ساله نظام، چالش‌های پیش روی جمهوری اسلامی را بررسی کنیم. چالش‌هایی که تدبیر آن علاوه بر ضرورت، فوریت نیز دارد و پرداختن به آن می‌تواند افق روشنی را پیش روی حکمرانی در ایران بگشاید. با این نگاه و به بهانه فرارسیدن ۱۲ فروردین و روز جمهوری اسلامی به سراغ عماد افروغ، عضو هیئت علمی دانشگاه تربیت مدرس، جامعه شناس سیاسی و نماینده اسبق مجلس شورای اسلامی رفتیم.
این استاد دانشگاه معتقد است که جمهوری اسلامی طی چهل سال گذشته در استقلال سیاسی زبانزد خاص و عام و در قدرت امنیتی و دفاعی بی نظیر بوده است. از توانمندی در قدرت نظامی و امنیتی می‌توانیم برای سایر شئون حکومت داری الگو بگیریم و ببینیم که در این زمینه از چه گفتمانی تبعیت کردند.
استاد جامعه شناسی دانشگاه تربیت مدرس در ابتدای گفتگو گفت: برای فهم دستاوردها و چالش‌های جمهوری اسلامی ابتدا باید یک چارچوب نظری داشته باشیم، والا اگر معیار و چارچوب نظری نداشته باشیم بی قاعده وارد بحث شده و از هر شاخه گلی می‌چینیم که مؤثر نخواهد بود.
وی در ادامه تاکید کرد: باید یک چارچوب نظری متناظر با انقلاب اسلامی به دست بدهیم و سپس ارزیابی کنیم که کجا دستاورد بوده و کجا ناکامی بوده است. من در این سال‌ها خیلی روی این چارچوب‌های نظری کار کردم و اگر کتاب انقلاب اسلامی و مبانی بازتولید آن را ببینید عمدتاً نظری است، چون احساس کردم که خیلی‌ها فقط به تاریخ انقلاب اسلامی می‌پردازند اما به خاستگاه‌های نظری و مؤلفه‌های فرهنگی و بنیان‌های فلسفی و عرفانی و کلامی و فقهی انقلاب کمتر توجه دارند.
نماینده اسبق مردم تهران در مجلس شورای اسلامی با تعیین چارچوب نظری بحث خود تصریح کرد: «با این مقدمه باید بررسی کنیم که تا امروز چه مقدار به این شعارها توجه شده و توجه به این شعارها نیز لفظی نیست، بلکه توجه عملی مد نظر است. باید کارنامه جمهوری اسلامی را بررسی کنیم و ببینیم که در آزادی، عدالت و بسط اخلاق و معنویت چه وضعی دارد.»
وی همچنین تاکید کرد که این سه شعار با شعار اولیه انقلاب یعنی استقلال، آزادی، جمهوری اسلامی نیز بسیار همساز و همخوان است. به زعم او ما در استقلال بحث آزادی جمعی را داریم و در آزادی بحث آزادی فردی را داریم و در بحث جمهوری اسلامی یک فلسفه سیاسی تازه ای را مطرح کردیم به نام مردم سالاری دینی تا وسیله‌ای باشد برای نیل به برخی اهداف که درباره آن صحبت خواهم کرد.
مشروح گفتگوی خبرگزاری مهر با عماد افروغ را در زیر بخوانید:


آزادی یکی از شعارهای اساسی انقلاب اسلامی است و همانطور که اشاره کردید در آن سه گانه استقلال، آزادی و جمهوری اسلامی در جایگاه دوم قرار دارد. با گذشت ۴ دهه از عمر جمهوری اسلامی تحلیل شما از وضع این شاخص در کشور چگونه است؟ آیا در این شاخص توانسته ایم نمره قبولی کسب کنیم؟
با توجه به اینکه شبهات و القائاتی در رابطه با آزادی مطرح می‌شود باید بگویم که در حال حاضر شاخص آزادی با قبل از انقلاب قابل قیاس نیست. عده‌ای یا حافظه تاریخی‌شان را از دست داده اند و یا پروژه خاصی را دنبال می‌کنند و به دنبال این هستند که حس عدم آزادی را به جامعه القا کنند، در حالی که اینطور نیست.
همین که امکان طرح مسئله آزادی در جامعه وجود دارد و می‌توان خیلی از مسئولان را زیر سوال برد و نقد کرد یعنی آزادی وجود دارد همین که امکان طرح چنین مسائلی در جامعه وجود دارد و می‌توان خیلی از مسئولان را زیر سوال برد و نقد کرد یعنی آزادی وجود دارد. کسانی که در هوای قبل از انقلاب تنفس کرده اند می‌دانند که در آن زمان فرصت و جرأتی برای انتقاد از مسئولان وجود نداشت، با این حال آزادی مطلوب و دلخواه ما چیز دیگری است.
ما باید به جایی برسیم که بگوییم «آزادی هست»، نه اینکه آزادی «هم» هست. این خیلی مبسوط تر، منقبض تر و مطابق با ظرفیت‌های انقلاب اسلامی و قانون اساسی است. اما چرا ما در حال حاضر این وضع مطلوب را نداریم؟ ما نمی‌توانیم بحث آزادی را بدون یک تعریف روشن از این مفهوم در کشور پیش ببریم. البته مفهوم شناسی در این باره کار آسانی نیست و خیلی‌ها تلاش کرده اند که یک مفهوم شناسی دقیقی در این حوزه به دست بدهند اما توفیق چندانی نیافتند. عده‌ای به آسانی بحث را اینطور مطرح می‌کنند که آزادی از چه، آزادی برای چه و برای چه کسی و این سه عبارت را پیرامون مفهوم آزادی مطرح می‌کنند. اما برخی دیگر خیلی گسترده‌تر به این مفهوم نگاه می‌کنند و آزادی را به دگرگون سازی های ساختاری و عاملیت انسان ربط می‌دهند.
به طور خاص شهید مطهری بحث آزادی‌های معنوی و سیاسی را مطرح می‌کند که کسانی مثل کانت هم مبانی فلسفی آن را مطرح کرده اند. بنابراین کسانی گفتند علاوه بر طرح سوال آزادی که یک طرح لیبرالیستی است باید سوال آزادی برای چه هم مطرح شود تا مشخص شود که آزاد شویم تا چه بشود؟ از این جهت برای دسته دوم آزادی یک ارزش اولیه نیست بلکه ارزش ثانویه است. بحث بعدی سوال «آزادی برای چه کسی» است که بسیار مهم است، در اینجا پای عدالت و به خصوص عدالت اجتماعی به میان می‌آید. زمانی که عده زیادی از مردم گرسنه باشند دغدغه شأن آزادی نیست بلکه دغدغه معاش دارند، بنابراین ما باید بتوانیم یک بالانسی میان آزادی و عدالت اجتماعی برقرار کنیم.

در واقع آزادی و عدالت اجتماعی دو مفهوم متباین و لااقتضا نسبت به یکدیگر نیستند...
نخیر، همانطور که گفتم آنجا که آزادی برای چه مطرح می‌شود پای ارزش‌ها به میان می‌آید و در موضوع آزادی برای عدالت اجتماعی است که مطرح می‌شود. علیرغم اینکه آزادی امروز ما با آزادی قبل از انقلاب قابل مقایسه نیست یکی از عواملی که باعث شد که ما در آزادی به نقطه مطلوب نرسیم این است که ما مفهوم شناسی دقیقی از آزادی نداریم و درک‌ها بسیار سطحی و تنگ است.
در زمان دولت دوم خرداد که بحث توسعه سیاسی مطرح بود، چقدر به ظرفیت‌های قانونی ما در این حوزه اضافه شد؟ چرا فقط شعار می‌دهند؟ کاری بکنید درک‌های سطحی و احساسی از آزادی و درک هایی که به ظرفیت سازی توجه نمی‌کند و فقط شعار می‌دهد. در زمان دولت دوم خرداد که بحث توسعه سیاسی مطرح بود بنده با این مفاهیم درگیر بودم و سعی می‌کردم مقالاتی در این حوزه بنویسم، در این دوره که بحث آزادی مطرح شد چقدر به ظرفیت‌های قانونی ما در این حوزه اضافه شد؟ چرا فقط شعار می‌دهند؟ کاری بکنید و مانعی بردارید. یک مانع سلبی را بردارید و امر ایجابی را محقق کنید، اما این دوستان کاری نکردند.
عده‌ای اساساً با حرف پیش می‌روند، این نمی‌شود و باید برنامه ریزی و طرح باشد و چیزهایی نهادینه شود. به هر حال به دلیل اینکه مفهوم شناسی دقیقی از آزادی وجود نداشت و ساختار کشور و تاریخ ایران را نمی‌شناختند و بحث فلسفی خوبی در این باره نداشتند و دستاوردی در این حوزه عاید کشور نشد.
در دوره اصلاحات من به یکی از دوستانی که امروز خیلی قلم می‌زند و آن روز هم روزنامه را در اختیار داشت گفتم که در دنیا سه تئوری درباره آزادی وجود دارد، یکی آزادی گرایی است، دومی اقتدار گرایی و سومی مسئولیت اجتماعی است، شما کدام تئوری را در روزنامه تان پیش می‌برید؟ او در پاسخ گفت من تئوری سرم نمی‌شود، در حالی او هنوز هم در مطبوعات کشور قلم می‌زند و چهره شناخته شده‌ای است.
می‌خواهم بگویم که این قابل قبول نیست که بحث را رها کنیم و هر کسی بیاید و از منظر خودش با این مقوله برخورد کند. بنابراین یکی از موانع تحقق آزادی نارسایی تئوریک است. مانع دیگر درک غلطی است که از مردمسالاری دینی، حکومت اسلامی، مفهوم مردم و آزادی در برخی تفاسیر دینی وجود دارد.
برخی اساساً تفکر ضد آزادی دارند و درک درستی از حکومت علی (ع) و ائمه اطهار ندارند. اینها نفهمیده اند که یک پای مشروعیت، مقبولیت و رضایت است. مردمسالاری دینی یک تعریف جدید از مشروعیت است؛ یعنی هم مشروعیت و حقانیت را در بر می‌گیرد و هم مقبولیت و رضایت را که اینها باید با هم باشند والا امکان تحقق حکومت اسلامی وجود ندارد.
مانع دیگر در تحقق آزادی مطلوب مصلحت اندیشی های کاذب است، بسیاری از این مصلحت اندیشی ها مصلحت اندیشی های حکمرانی نیست، مصلحت اندیشی های معطوف به مصالح مردم نیست. مصلحت اندیشی هایی است که اگر چه به نام دین و حکمرانی اسلامی است اما کاملاً در راستای منافع شخصی، حزبی و گروهی است.
منشأ این مصلحت اندیشی ها هم به خلط انقلاب اسلامی و جمهوری اسلامی باز می‌گردد. ما هنوز نفهمیده ایم که بین این دو تفاوت وجود دارد و باید انقلاب اسلامی را یک گفتمان در نظر بگیریم و با آن جمهوری اسلامی را نقد کنیم. ما فکر می‌کنیم که اگر کسی به یک مسئول یا یک سیاست در جمهوری اسلامی انتقاد کرد به مثابه نقد مبانی اعتقادی و فکری انقلاب اسلامی است، در حالی که در واقع اینچنین نیست.
وقتی که قدرت سیاسی خود را فائق بر قدرت اجتماعی ببیند و فراموش کند که باید خادم دین و مردم باشد و جای خادم و مخدوم عوض شود، یعنی به جای اینکه قدرت سیاسی خود را خادم مردم بداند مردم را خادم خود بداند در آن صورت باید فاتحه آزادی را خواند. در چنین شرایطی شاید حرف از عدالت هم به میان بیاید اما آن عدالت دیگر ریشه در حقوق شهروندی مردم ندارد. به نظر من کسانی که بیش از اندازه بار بر حکومت اسلامی می‌کنند و قدرت سیاسی را بر قدرت اجتماعی غالب می‌کنند حقوق مردم را نادیده می‌گیرند و وقتی مردم را نادیده بگیرند حقوق آنها از جمله آزادی آنها را نیز نادیده می‌گیرند.
یکی دیگر از موانع تحقق آزادی مطلوب در جامعه این است که آن نظارتی که ما از برخی نهادهای مدنی سنتی کشور انتظار داشتیم محقق نشد. چنانچه اگر اینها به وظایف خود عمل می‌کردند و میان انقلاب اسلامی و جمهوری اسلامی خلط نمی‌کردند امروز بسیاری از کاستی‌ها را نداشتیم.
تا اینجا پیرامون آزادی مطالبی مطرح شد و این نتیجه حاصل شد که برای حرکت رو به جلو در این حوزه دست کم باید سه مانع را از پیش رو برداریم. اینکه مفهوم شناسی دقیقی در این حوزه داشته باشیم، مصلحت سنجی های بی مورد را کنار بگذاریم و تیغ انتقاد نسبت به مسئولین و حکمرانان را تیزتر کنیم. به نظر می‌رسد که مهمترین موضوعی که باید پس از این درباره آن بحث کرد موضوع عدالت و به طور خاص عدالت اجتماعی است.

آنطور که خبر دارید نحوه‌ای عدالت خواهی چند صباحی است باب شده در حالی که به نظر می‌رسد این نحوه عدالتخواهی چه به لحاظ روش شناسی و چه به لحاظ معرفت شناسی با مبانی انقلاب اسلامی مطابقت ندارد. عملکرد این جریان را چطور تحلیل می‌کنید و به نظر شما در حوزه عدالت چه باید بکنیم تا به نقطه مطلوب برسیم؟
ابتدای عرائضم گفتم که باید آزادی، عدالت و اخلاق و معنویت را با هم ببینیم. اگر کسی عدالت را منهای آزادی دنبال کند یعنی منهای اخلاق و معنویت دنبال کرده است. همانطور که آزادی را نمی‌شود بدون عدالت درک کرد و پیش برد، عدالت را هم نمی‌توان بدون آزادی پیش برد. بنابراین عدالتخواهی را از کسانی می‌توان پذیرفت که به آزادی و اخلاق و معنویت توجه داشته باشند و چنانچه جریان عدالتخواهی فاقد این ویژگی‌ها باشد ذیل گفتمان انقلاب اسلامی قرار نمی‌گیرد. بنابراین عدالتخواهی ای که قرار باشد به قیمت سلب آزادی مردم محقق شود بوی فاشیسم و اقتدارگرایی می‌دهد.
اما به هر حال به دلیل رفتار برخی دولتمردان که هیچگاه متعادل نبوده و همیشه یا به سمت تفکیک رفته اند و یا انسجام، ما همیشه در جامعه ایران یک کنش و واکنش می‌بینیم؛ زمانی که در یک دوره شعار آزادی مطرح می‌شود و به عدالت بی توجهی می‌شود، جامعه به عدالت گرایش پیدا می‌کند و وقتی در دوره‌ای به عدالت توجه می‌شود مردم به آزادی گرایش می‌یابند.
امروز هم به دلیل آنکه در دوره فعلی به شکاف درآمدها و مسئله عدالت اجتماعی توجه نمی‌شود و اقتصاد سیاسی و عدالت اجتماعی رها شده است شعار عدالت باب شده است کما اینکه در دولت قبل شعار آزادی مطرح شد. باید کسانی سر کار بیایند و تعادلی میان این دو وضع برقرار کنند.
من اعتقاد دارم که اگر وضع ناخوشایندی وجود دارد در نهایت مسئول این وضع قدرت اجتماعی و مدنی است؛ نهادها و مجموعه‌های مدنی در جامعه ما قدرت لازم، تشکل و یا فهم مقتضی را ندارند و یا آنها هم درگیر منافع شخصی و گروهی و مصلحت اندیشی های کاذب شده اند. به هر حال به نظر می‌رسد که ظهور یک جریان عدالتخواه قابل پیش بینی بود و من هم پیش از این پیش بینی کردم که شرایط برای ظهور یک پوپولیسم عدالتخواه فراهم شده است.
در این موارد برخی به جای اینکه به ریشه‌ها توجه کنند فقط نتیجه را می‌بینند. نکته اینجاست که بذر پوپولیسم در دولت غیر پوپولیستی کاشته می‌شود، زمانی که دولت به عدالت بی توجه می‌شود در واقع در حال فراهم کردن زمینه ظهور جریان‌های عدالتخواه است. اگر دولت فعلی در عمل، نه فقط در حرف معتدل و موزون بود این فرصت در اختیار جریان‌های پوپولیستی قرار نمی‌گرفت.
عوض شدن شعار در دولت‌ها به تنهایی کافی نیست بلکه برای تغییر وضع باید شاهد تحول در رفتار و عمل مسئولین باشیم. با این حال برای تغییر وضع موجود من به صاحبان قدرت سیاسی امیدی ندارم، امید من به جامعه و قدرت مدنی است. قدرت مدنی اعم از نهادها و اشخاص و…، به نظر من ما باید یک شعار را مطرح کنیم و آن هم شعار عدالت است، اما عدالت وجوه مختلف سیاسی، اقتصادی و فرهنگی فردی و اجتماعی دارد.

برخی بر این باورند که وضع فعلی در حوزه عدالت نتیجه سیاست‌هایی است که از اوایل دهه ۷۰ توسط برخی صاحبان قدرت در کشور اتخاذ شده است؛ نظر شما در این باره چیست؟
اینکه ما بعد از جنگ تحمیلی شاهد مانور سیاست‌های نوسازی بودیم و نسبتی بین سیاست‌های نوسازی و نظام سرمایه داری و به تبع آن با سیاست‌های لیبرالی و نئولیبرالی هست تردیدی نیست. البته این حتی در زمانی که شعار عدالت اجتماعی مطرح بوده هم وجود داشته است.
یعنی این گرایش به سرمایه داری و سیاست‌های نئولیبرالی در کشور گریز ناپذیر است؟
خیر، کاملاً گریز پذیر است. به شرط آنکه برنامه مشخصی وجود داشته باشد؛ برنامه یعنی اینکه بگوییم که ما منتقد فلان تئوری هستیم و راه حل ما هم این است. در اینجا دیگر نمی‌توان فقط سلبی برخورد کنیم و منتقد یک تئوری باشیم، بلکه باید راه حل ایجابی داشته باشیم.
ما وقتی می‌گوئیم که نئولیبرالیسم بد است باید بگوییم که راه حل جایگزین چیست؟ آیا از نظر ما راه حل جایگزین سوسیالیسم است؟ متأسفانه ما هنوز برنامه ایجابی مشخصی نداریم. در خیلی از دانشگاه‌های مذهبی ما که طلایه دار روشنفکری دینی هستند هنوز رشته فلسفه اقتصاد نداریم؛ یعنی هنوز به روشنی معلوم نیست که اقتصاد ما در جمهوری اسلامی مبتنی بر چیست.
مثلاً آیا معلوم است که نظر اقتصاددانان اسلامی ما درباره بانک و ربا و بهره چیست و چه جایگزینی را پیشنهاد می‌کنند؟ ما باید ایجابی برخورد کنیم و بگوییم که در اقتصاد بزرگترین مشکل ما این است که ما اسیر یک شبه سرمایه داری در اقتصاد شده ایم که با اتکا به یک اقتصاد نفتی از یک ظرف متمرکز استفاده کرده و کار را به اینجا رسانده است.
راه حل ما برای خروج از وضع فعلی این است که از این ظرف متمرکز نفتی خارج شویم و به سمت آمایش سرزمین و تفویض اختیار برویم در واقع راه حل ما برای خروج از وضع فعلی این است که از این ظرف متمرکز نفتی خارج شویم و به سمت آمایش سرزمین و تفویض اختیار برویم. «ظرف» مقوله ضروری توجه به عدالت اجتماعی است اما کسی به ظرف توجه نمی‌کند. مظروف انقلاب اسلامی عدالتخواه و تحول خواه در هر ظرفی قابل تعریف نیست.
باید شرایط را برای برون رفت از تمرکز گرایی اقتصادی و اقتصاد نفتی فراهم کنیم. اگر ظرف را عوض نکنیم عده‌ای می آیند شعار عدالت می‌دهند، انجام وظیفه می‌کنند اما در نهایت اوضاع به همان منوال قبلی است.
شما ببیند در دولتی که شعار عدالت داد تا چه اندازه دست به تغییر در ظرف زد؟ تا چه اندازه برون رفت از اقتصاد نفتی را تدبیر کرد؟ تا چه اندازه زمینه را برای تحقق عدالت در تولید نه توزیع فراهم کرد؟ در واقع هیچ! ما نباید تنها به شعارها توجه کنیم و شعاری که در پس آن عملی نیست به یک سلب بدون ایجاب اکتفا می‌کند و فقط تغییر چهره‌ها و افراد را داریم. ما نمی‌توانیم بدون توجه به این مقولات به برون رفت از اقتصاد شبه سرمایه داری فکر کنیم.
از این جهت دست کم دو نقد به لیبرالیسم وارد است، اول اینکه حق را فقط فردی می‌داند و ثانیاً حق را منهای خدا مطرح می‌کند. در حالی که حقوق جمعی و حق فرهنگ و امنیت و… مطرح است، ضمن اینکه وقتی برای انسان حق قائل می‌شویم باید برای او ذات هم قائل شویم و وقتی برای انسان ذات قائل شدیم ناگزیر باید به خالق ذات هم قائل شویم.
از طرفی ما در جامعه اسلامی به دنبال یک نظریه سوسیالیستی نیستیم و مساوات گرایی را بدون توجه به قابلیت افراد دنبال نمی‌کنیم، ما بر خلاف لیبرال‌ها علاوه بر اینکه به قابلیت‌های افراد توجه داریم به حقوق جمعی مردم هم توجه داریم؛ یعنی می‌فهمیم که در حیات جمعی حقوق مشترکی داریم که پای عدالت اجتماعی را به میان می‌آورد. در اینجا فرمایش امیرالمومنین بسیار محمل دارد که «الله الله فی الطبقه السفلی».
بنابراین ما باید یک حدی از معاش را برای همه مردم فراهم کنیم کما اینکه امام علی (ع) بیت المال را به تساوی تقسیم می‌کرد؛ یعنی برای تقسیم بیت المال شهرت و سابقه و اعتبار مطرح نبود، بلکه همه یکسان بودند، این عطف به همان نگاه مساوات گرایانه است، اما اگر کسی با زحمت باغ یا مزرعه‌ای را آباد می‌کرد از دست او می‌گرفتند؟ خیر از او مالیات دریافت می‌کردند، اما آن مال به خودش تعلق می‌گرفت. در واقع در حکومت اسلامی جمع بین شایسته گرایی و مساوات گرایی است.
بنابراین ما می‌خواهیم با نظام سرمایه داری در بیفتیم و باید هم در بیفتیم که سطحی و تنک است و به بسیاری از شئون انسانی توجه ندارد، اما این با حرف محقق نمی‌شود. فقط با رویکرد سلبی و نقد گفتمان‌های غیر اسلامی کار پیش نمی‌رود و باید یک الگوی ایجابی وجود داشته باشد تا بتوان بر مبنای آن حرکت کرد.
برخی بر این باورند که مسئله جمهوری اسلامی طرح یا الگوی حرکت نیست و این الگو در اغلب موارد موجود است، مسئله تنها بی عملی مسئولان است...
اینطور نیست، واقعاً الگویی وجود ندارد. الگو نبود که رهبر انقلاب دستور دادند تا الگوی اسلامی-ایرانی پیشرفت تدوین شود. با فرض اینکه الگویی هم وجود داشته باشد و مسئولان به این الگو عمل نمی‌کنند باید جلوی این موضوع گرفته شود. چه کسی باید مانع این رفتار غلط مسئولان شود؟ قدرت اجتماعی؛ یعنی من و شما. نهایتاً مسئولیت این وضع به قدرت اجتماعی و مدنی بر می‌گردد و این ما هستیم که باید عرصه را برای رفتارهای غلط تنگ کنیم و به میدان بیاییم.
ما باید کاری کنیم که مسئولان احساس کنند خدمت سخت است و آنها تحت نظارت مردم هستند. در واقع باید فرصت‌های ویژه و رانت را از حکمرانان بگیریم تا عرصه برای خدمت مهیا شود، بنابراین هم باید الگوی درستی داشته باشیم و هم نظارت مدنی و اجتماعی را جدی بگیریم تا در ادامه مسیر بتوانیم گفتمان انقلاب اسلامی را به صورت تام و تمام محقق کنیم.

مجموعاً تحلیل شما از کارنامه ۴۰ ساله جمهوری اسلامی چیست و برای اینکه افق جدیدی به روی کشور باز شود چه طرحی را پیشنهاد می‌کنید و چه توصیه‌ای دارید؟
ما در استقلال سیاسی در دنیا زبانزد خاص و عام هستیم، در بنیه دفاعی و امنیتی هم مثال زدنی هستیم و نمونه اش هم قدرت سخت نظامی ما و چهره‌های شاخصی مثل حاج قاسم سلیمانی است و هیچ شکی نیست که این قدرت مثال زدنی باید تقویت شود. حتی ما از این توانمندی در قدرت نظامی و امنیتی می‌توانیم برای سایر شئون حکومت داری الگو بگیریم و ببینیم که در این زمینه از چه گفتمانی تبعیت کردند و چه نیروهایی و با چه جهان بینی و نظم ارزشی و هنجاری پای کار آمدند.
از توانمندی در قدرت نظامی و امنیتی می‌توانیم برای سایر شئون حکومت داری الگو بگیریم و ببینیم که در این زمینه از چه گفتمانی تبعیت کردند در حوزه آزادی هم گفتیم که ما یک آزادی خوبی داریم و باید به یک آزادی مطلوب برسیم. در مورد عدالت اجتماعی و اخلاق هم باید بیشتر کار کنیم تا به نقطه مورد نظر انقلاب اسلامی برسیم، منظور از اخلاق هم اخلاق در شرایط غیر عادی نیست، ما در شرایط غیر عادی، در نهایت نوع دوستی را بروز می‌دهیم، مثل دفاع مقدس، بلایای طبیعی مثل سیل و اخیراً هم در بحث کرونا که نوع دوستی ایرانی‌ها تجلی می‌کند که یک امر تاریخی است و ریشه در هویت و تاریخ کشور دارد.‌
اما در شرایط غیر عادی در مسئله اخلاق مشکل داریم. امام به مسئله آزادی توجه داشته اند اما به عدالت اجتماعی عنایت ویژه ای داشتند، ایشان می‌فرمودند که اگر پابرهنگان نبودند انقلاب اسلامی پیروز نمی‌شد، در جای دیگر هم می‌فرمایند که علت مخالفت جهانخواران با ما صرفاً فرهنگ ایثار ما نیست، بلکه محرومیت ستیزی ما هم هست؛ یعنی ما چون محرومیت ستیز و فقر ستیز شدیم خشم ابرقدرت‌ها را بر انگیختیم. از همین رو گروه‌های متشکل مدنی باید در زمینه اخلاق و عدالت اجتماعی وارد شوند و یقه مسئولان را بگیرند تا آنها نتوانند از قِبَل مسئولیت دولتی مال اندوزی کنند.
به گزارش خبرنگار مهر، بهمن ۱۳۹۳ بود که مهدی محمدنبی دبیر کل وقت فدراسیون فوتبال در زمان ریاست علی کفاشیان از سمت خود استعفا کرد تا سال جنجالی فدراسیون تکمیل شود. پیش از نبی، فریده شجاعی و هادی آیت اللهی دو نایب رئیس فدراسیون فوتبال از سوی کفاشیان کنار گذاشته شدند تا به این ترتیب گمانه زنی ها از فشار بر علی کفاشیان برای ایجاد تغییرات در فدراسیون بالا بگیرد.
حدود پنج سال بعد از استعفای نبی، وی مجدداً به فدراسیون فوتبال بازگشت؛ این بار با حکم حیدربهاروند سرپرست فدراسیون. نبی در همان پست سابق خود در فدراسیون فوتبال مشغول به کار شده است و حالا علی کفاشیان به خبرنگار مهر می گوید استعفای نبی در سال ۹۳ به خاطر فشار محمود گودرزی وزیر وقت ورزش و جوانان بوده است. کفاشیان برکناری شجاعی و آیت اللهی را هم نتیجه فشار وزارت ورزش و برای «بقای فدراسیون» دانست.
رئیس پیشین فدراسیون فوتبال که همچنان در جزیره کیش به سر می برد، در خصوص اصلاح اساسنامه فدراسیون هم تاکید کرد که باید نقش دولت در اساسنامه محدود شود تا با تعلیق و محدودیت از سوی فیفا مواجه نشویم.
مشروح گفتگوی کفاشیان با خبرنگار مهر در ادامه می آید:
* خبرگزاری مهر- مدتی پیش و بعد از شیوع ویروس کرونا به جزیره کیش رفتید. آیا هنوز هم در قرنطینه به سر می برید؟
- علی کفاشیان: بله در حال حاضر در کیش هستم ولی در کل حدود هفت، هشت ماه در قرنطینه ام! (باخنده)
* در روزهای گذشته خبرهایی از احتمال بازگشت شما به فدراسیون فوتبال مطرح شد. امکان دارد دوباره در فدراسیون مشغول به کار شوید؟
- صحبتی با من نشده است. فدراسیون هم دارد با سرپرست کارش را انجام می دهد. مسئولان فعلی تجربه دارند و کارشان را بلد هم هستند. فدراسیون باید به سمت اصلاح اساسنامه و برگزاری مجمع برود.
* شما در گفتگوهای قبلی خود اعلام کردید که نیازی به اصلاح اساسنامه نیست ولی فیفا روی موضع خود ایستاد و فدراسیون را به عقب نشینی وادار کرد.
- من نمی دانم چون در جریان کار نبودم. ولی فیفا مدنظر داشت اصلاحاتی انجام شود. مهمترین بحث فدراسیون مستقل بودن و غیر دولتی بودن آن است. باید مجلس تصویب کند که فدراسیون غیر دولتی باشد و از بحث «نهاد عمومی» خارج شود. این برای فدراسیون فوتبال مهم است و نیاز به تصویب دولت و مجلس دارد.

* تجربه می گوید دولت در ادوار مختلف به راحتی زیر بار این موضوع نمی رود. دولت را چطور می توان قانع کرد که این اصلاحات انجام شود؟
- اگر زیر بار نروند ممکن است محدودیت های فیفا اعمال شود مثل بعضی از کشورهای دیگر. فیفا شوخی ندارد و جلوی شرکت تیم ملی در مسابقات انتخابی جام جهانی و جام ملت ها را می گیرد. ممکن است فیفا بگوید تا فلان تاریخ فرصت دارید که اصلاحات را انجام بدهید. اگر این اصلاحات انجام نشود شاید تعلیق شویم.
* به عنوان فردی که سال ها در فدراسیون فوتبال حضور داشتید ارزیابی‌تان نسبت به میزان استقلال این فدراسیون چیست؟
- فدراسیون مستقل نیست. الان می گویند دولتی است و برای همین جلوی حضور بازنشسته ها را می گیرند. در واقع فدراسیون اختیاردارِ مجمع خودش نیست. فدراسیون باید مستقل باشد و پول و بودجه ای از دولت نخواهد.
* اما فدراسیون فوتبال بارها از دولت درخواست کمک کرده است که آخرین نمونه اش هم در ماجرای پرداخت قرارداد مارک ویلموتس رسانه ای شد.
- در قانون اساسی آمده است که فدراسیون می تواند برای تیم های ملی از دولت در جهت نشاط ملی و عمومی کمک بگیرد ولی به نظرم فدراسیون اگر خوب مدیریت شود، نیازی به کمک دولت هم ندارد. هم در آمد جام جهانی هست و هم درآمد از کنفدراسیون آسیا و درآمد لیگ. فدراسیون نیازی به کمک دولت ندارد. این مسائل باید خوب مدیریت شود نه اینکه قراردادهای آنچنانی ببندند و بعد هم اجرا نشود و خسارت بدهند.
* زمان شما هم قراردادی تبلیغاتی با یک شرکت منعقد شد که به صورت کامل درآمدهایش وصول نشد.
- آن قرارداد را سازمان لیگ بست نه ما. ولی همان موقع رقم آن قرارداد سه برابر قراردادهای قبلی بود که یک و نیم برابرش وصول شد. اگر حق پخش را بدهند که دیگر نیازی به بودجه نیست. اینها می تواند باعث شود فدراسیون خودگردان باشد و زیر نظر دولت نباشد.
* بازگشت مهدی نبی به فدراسیون را چطور ارزیابی می کنید؟
- نبی آدم باتجربه ای است و سالهای سال در فدراسیون مدیریت کرده است. او می تواند اساسنامه را اصلاح کند و با کمک هیات رئیسه انتخابات را برگزار کند.
* چرا نبی در سال ۱۳۹۳ و در زمان ریاست شما در فدراسیون استعفا کرد و از فدراسیون جدا شد؟
- آن زمان وزارت ورزش در این امور دخالت می کرد که یک سال تا یک سال و نیم مقاومت کردیم. در نهایت آنقدر اذیت کردند که ناچار شدیم آقای نبی را عوض کنیم. این فشار از سوی شخص آقای گودرزی وزیر ورزش بود.
* برکناری هادی آیت اللهی و فریده شجاعی دو نایب رئیس فدراسیون هم با دستور وزیر بود؟
- همان موقع مشخص بود که وزیر گفته است {آیت اللهی و شجاعی نباشند}.
* البته آن زمان دلایل مختلفی برای برکناری شجاعی مطرح می شد.
- برای کنار گذاشتن خانم شجاعی تا مجمع صبر کردیم. آن موقع فشار زیادی روی فدراسیون وجود داشت که شجاعی نباشد و ناچار شدیم در حالی که از کار شجاعی راضی بودیم. اینها ناشی از فشار وزیر بود که در مجمع ناچار شدم به خاطر بقای فدراسیون تغییراتی بدهم.
اسکار تابارز سرمربی مطرح فوتبال اروگوئه از تیم ملی فوتبال این کشور جدا شد.
 به گزارش سرویس ورزشی شبکه لحظه ، اسکار تابارز سرمربی مطرح تیم ملی فوتبال اروگوئه پس از 14 سال حضور مستمر روی نیمکت از تیم ملی فوتبال اروگوئه جدا شد.
اسکار تابارز که دوران پیری را سپری می کند پس از شیوع بیماری کرونا قراردادش با فدراسیون فوتبال این کشور فسخ شد .
گفته می شود این تصمیمی از سو فدراسوین فوتبال این کشور در حالی گرفته شد که این سرمربی در روز های بیماری هم همراه این تیم بوده است و اروگوئه ای ها او را بسیار دوست دارند و خاطرات زیادی با او در تیم ملی فوتبال دارند..
کشور اروگوئه در حال حاضر با بیش از 300 مبتلا به کرونا و یک فوتی بسیار با احتیاط عمل می کند تا شرایط را کنترل کند.
انتهای پیام/
به گزارش خبرنگار مهر به نقل از سی‌ان‌بی‌سی، روز سه‌شنبه در آخرین روز معاملاتی ماه مارس، قیمت طلا ۲ درصد سقوط کرد تا به پایین‌ترین سطح خود در یک هفته اخیر برسد، اما با این حال ششمین رشد ۳ ماهه متوالی برای آن به ثبت رسید. در عین حال، نگرانی‌ها از تأثیرات اقتصادی ویروس کرونا و کند شدن رشد اقتصادی جهان قیمت طلا را بالا نگاه داشته است.
در پایان معاملات روز سه‌شنبه با بهتر شدن حال و هوای بازارهای مالی جهان به دنبال انتشار داده‌های اقتصادی امیدبخش از چین، قیمت خرید نقدی هر اونس طلا، ۲ درصد سقوط کرد و به ۱۵۸۸.۶۴ دلار رسید.
قیمت پیش‌خرید هر اونس طلای آمریکا ۲.۴ درصد سقوط کرد و به ۱۶۰۳.۶۰ دلار رسید.
آیت الله علی اکبر کلانتری به مناسبت روز جمهوری اسلامی در گفتگو با خبرنگار مهر گفت: انتخاب عنوان جمهوری اسلامی اقدام بسیار دقیق و حساب شده‌ای بود که با فراز و نشیب‌ها و تغییر و تحولات و مسائلی که پیش می‌آید و رخدادهایی که شاهد آن هستیم، تغییری در این عنوان راهبردی و کلی ایجاد نمی‌شود. چون برقراری نظام جمهوری اسلامی در ایران فقط محصول اقدامات و تلاش‌های مردم ایران در این چند دهه اخیر نیست. بلکه می‌توان گفت محصول هزار سال زحمات فراوان و چشمگیر علمای اسلام و علمای شیعه و مجاهدان راه حق و حقیقت در طول تاریخ تشیع و تاریخ امامت بوده است.
عضو مجلس خبرگان رهبری افزود: در عصر ما حضرت امام خمینی (رضوان الله) آمدند از این نظریه مترقی ولایت فقیه رونمایی کردند و با اقتدار تمام همراه با تدبیر و درایت این نظریه را عملیاتی کردند. نظریه ولایت فقیه یک نظریه ریشه دار است که در طول تاریخ فقاهت همیشه مطرح بوده است. اختلافاتی در باب کارکردها و دایره اختیارات ولی فقیه وجود دارد اما تقریباً می‌توان گفت همه فقهای شیعه بر این نظریه اتفاق نظر داشته‌اند. حضرت امام با تدابیر قابل توجهی که اندیشیدند این نظریه را اجرایی و عملیاتی کردند.
وی ادامه داد: اگر بگویم مقطع فعلی یعنی مقطع برقراری نظام جمهوری اسلامی درخشان‌ترین مقطع تاریخی ایران است مبالغه نکرده‌ام و به گزاف سخن نگفته‌ام. یکی از دلایل اهمیت و جایگاه رفیع این نظام، ترکیب شدن دو عنوان جمهوریت و اسلامیت است. جمهوریت بر مشارکت و همراهی و همکاری مردم تکیه دارد و اسلامیت بر بعد الهی و مشروعیت الهی این نظام نظر دارد که از آن تحت عنوان مردم سالاری دینی تعبیر شده است. در طول تاریخ هم در مجامع شیعی و هم مجامع اهل سنت بحث اسلامیت مطرح بوده است. نظامی که مبتنی بر شریعت باشد گاهی مطرح بوده اما اسلامیت در نظر ما ویژگی‌ای که دارد این است که مبتنی بر مکتب مترقی اهل بیت و خاندان پاک عصمت و طهارت است.
آیت الله کلانتری اضافه کرد: در این مکتب و در این نظام هم علم و هم دین مطرح است. مقوله علم و معرفت و عقلانیت جایگاه بسیار رفیعی دارد. تنها بر نقل و ظواهر ادله اکتفا نمی‌کند بلکه برای علم و عقلانیت نیز جایگاه ویژه ای قائل است. لذاست که در عرصه بین المللی و جهان معاصر دنیا شاهد یک نظام دینی و علمی است و این نکته بسیار مهمی است. در مقابل مسائلی که برخی گروه‌های تندرو مانند سلفی‌ها مطرح می‌کنند فصل جوهری وجود دارد. ما یک نظام مردم سالاری همراه با عقلانیت را مطرح می‌کنیم که کاملاً معقول و خردپسند و عقلایی است، در حالی که آنان نظام‌های غیر متعارف و خشن و بیگانه با عقلانیت و خردورزی را مطرح می‌کنند.
وی سپس گفت: نظام مبتنی بر مردم سالاری دینی از آثار ارزشمند مکتب ائمه علیهم السلام است که به طور توأمان هم بر شریعت و هم بر عقل تأکید می‌کند و عقل را یکی از اجزای دین به حساب می‌آورد. نگاه ما به عقل و خرد یک نگاه درون دینی است و از اجزای دین است و خارج از دین نیست. این است که این تفکر منجر می‌شود به حاکمیت یک انسان عادل و باتقوا و زاهد و خداترس که در رأس مجموعه نظام جمهوری اسلامی قرار می‌گیرد. این واقعاً جای افتخار است که فردی به عنوان شخصیت اول محسوب می‌شود که هم عادل، باتقوا، زاهد و خداترس است و هم شجاع، خردمند و مدبر است. در کجای جهان سراغ دارید که چنین فردی بر یک نظام حاکم باشد؟
آیت الله کلانتری همچنین گفت: در کنار همکاری و همراهی مردم در این نظام، مهم‌ترین عامل ترقی و درخشش نظام اسلامی این است که چنین فردی در رأس آن قرار دارد و چنین فردی حاکمیت دارد. مجموعه نظام با این خصوصیات اگرچه با مخالفت‌ها و فتنه گری‌ها و هجمه‌های شدید همراه بوده و ادامه هم دارد، اما تدریجاً حقانیت و درستی این نظام برای مردمان جهان آشکار شده است و توانسته در دوران حاکمیت مستکبرین و مراکز جور و ستم در سراسر جهان، عَلَم اقتدار در کشوری را بلند کند و پای آن بایستد. این ایستادگی و مقاومتی که همواره شاهد آن بوده‌ایم مرهون دو عامل است. یکی عشق و علاقه مردم و مشارکت مردم و دیگری مدیریت و حاکمیت یک انسان مربّی متّقی.
وی اظهار داشت: اگر این عوامل را در نظر بگیریم باقی مسائل هم روشن می‌شود. هر مقدار که در دنیا بحران‌ها و تنش‌هایی ایجاد شود این مقاومت ادامه خواهد داشت. به عنوان مثال در این روزها انتشار ویروس منحوس کرونا را شاهد بودیم. یک نظام مستحکم و مقتدر و مردمی می‌تواند تمامی این مشکلات را در درون خود حل کند و با کمترین تنش و چالش و بحران پیش برود و به حیات خود ادامه دهد و شاهد رشد و شکوفایی هم باشد. وقتی اساس محکم باشد و یک نظام دارای مشروعیت الهی و دینی باشد و جایگاه مردمی نظام حفظ شود مطمئناً با این بادها نمی لرزد و با این بحران‌ها خطری متوجه آن نخواهد شد.
آیت الله کلانتری سپس عنوان کرد: در سال گذشته انتخابات مجلس را داشتیم و علت‌های گوناگونی در پایین آمدن مشارکت مردم دخیل بود که یکی از علت‌های مهم، ضعف در مدیریت و عدم عمل به وعده‌های داده شده از سوی نهادهای اجرایی و تقنینی بود و مردم هم این را متوجه شدند. اما برای حل این مشکل و جبران آن به نظر می‌آید که راهی نداریم جز اینکه از این به بعد منتخبین مردم در همه جهات کمر همت ببندند و به دور از همه جنجال‌های سیاسی و تنش‌های حزبی و مسائل گروهی با روحیه جهادی و انقلابی وارد عرصه کار شوند. همان چیزی که حضرت امام و مقام معظم رهبری تأکید می‌کنند.
وی تأکید کرد: مطمئن باشید اگر نیروهای انقلابی و متعهد و اهل کار و بی ادعا فرصت یابند مردم آثار و برکات کار مدیریت آنها را مشاهده خواهند کرد و امیدشان احیا خواهد شد و ان شا الله این ضعف برطرف می‌شود و مطمئناً در انتخابات بعدی ان شا الله مشارکت بالا خواهد رفت و این مسئله افت مشارکت جبران خواهد شد. باید کار علمی انجام دهیم به این معنا که حقیقت و ماهیت نظام ولایت فقیه برای مردم تبیین شود تا شبهات برطرف شود و ریشه‌های این تفکر و این نظریه در قرآن و سنت برای مردم به ویژه جوانان و نخبگان تبیین شود. عقلانیت این نظام اگر تبیین شود می‌تواند مؤثر باشد.
آیت الله کلانتری افزود: از لحاظ عملی هم می‌توانیم با عملکرد صحیح و با اقدامات خالصانه و پرهیز از کارهای شعاری و سطحی و ظاهری و ارائه خدمات حقیقی به مردم در همه عرصه‌ها به ویژه اقشار ضعیف و کم برخوردار کاری کنیم که جایگاه این نظام برای مردم روشن‌تر شود و مطمئناً هم جمهوریت و هم اسلامیت برای مردم بهتر جا خواهد افتاد. هرگاه به احکام ناب اسلام عمل کردیم خیلی سریع آثار و برکات آن را دیدیم اما هر زمان در این زمینه کوتاهی کردیم و احکام نورانی اسلام عمل نشده است و از آن آرمان‌ها فاصله گرفتیم شاهد ضعف و مشکلات و گرفتاری‌ها بودیم. لذا هم در عرصه علم و هم عمل باید کار شود.
وی همچنین عنوان کرد: با توجه به اینکه رهبر معظم انقلاب سال جدید را سال جهش تولید عنوان کردند ۲ نکته در این شرایط خیلی همه است. یکی همین مسئله رعایت بهداشت در شرایط کنونی است تا ان شا الله جمهوری اسلامی بتواند مقتدرانه و شجاعانه بر این مشکل فائق بیاید. این مسئله هم می‌تواند در روحیه مردم آثار و برکات خوبی داشته باشد و هم در نگاه جهانی به ما می‌تواند مؤثر باشد. یکی هم در زمینه جهش تولید در حوزه اقتصاد است. در چند سال اخیر رهبر انقلاب شعار سال را اقتصادی انتخاب می‌کنند. این نشان دهنده این است که قضیه خیلی اساسی است.
آیت الله کلانتری اضافه کرد: اگر بخواهیم به مبانی این شعار برگردیم هم در قرآن و هم در سنت مبانی روشنی دارد. آیه شریفه «هُوَ أَنْشَأَکُمْ مِنَ الْأَرْضِ وَ اسْتَعْمَرَکُمْ فِیهَا» خیلی گویاست. خداوند از بندگان می‌خواهد که زمین را آباد کنند و در زمین عمران و آبادی ایجاد کنند. قطعاً یکی از مصادیق عمران و آبادی و کار در این زمینه بحث تولید است. اگر در جامعه به تولید اهمیت دهیم و از مشاغل واسطه گری و دلالی و کارهای غیر مفید دست برداریم و به دنبال تولید و اشتغال برویم هم بسیاری از مشکلات حل خواهد شد و هم نگرش مردم تغییر خواهد کرد.
وی در پایان گفت: اگر در جامعه تولید به قدر کافی صورت بگیرد خیلی از مشکلات اعم از بیکاری و به تبع آن معضلات اجتماعی کاهش پیدا می‌کند. فاصله طبقاتی کم می‌شود و زمینه ازدواج جوانان نیز فراهم می‌شود. با رشد اقتصادی ناشی از تولید خیلی از برکات به وجود خواهد آمد. به نظر می‌رسد در سال جاری این ۲ مسئله بسیار مهم است. یکی مهار و کنترل بیماری کرونا و یکی هم رشد همه جانبه در اقتصاد و اهتمام فراوان دولت و مردم به تولید و اشتغال. این ۲ نکته بسیار مهم هستند و باید تا پایان سال مدنظر همه ما باشد.
به گزارش روابط عمومی جمعیت هلال احمر استان قم، محمد مصباحی، در گفت و گویی، با اشاره به جزئیاتی از این طرح افزود: در این طرح ، جوانان و مسئولان جمعیت هلال احمر قم در حرکتی زیبا و خودجوش و در راستای تکریم انسان هایی که برای کمک به سایرین و حمایت از زندگی و سلامت انسان ها در این روزهای کرونایی ایثارگرانه به یاری مردم شتافتند، قدردانی خود را اعلام می کنند.
وی با بیان اینکه این طرح همزمان با اجرای طرح ملی خدمات بشردوستانه سازمان جوانان جمعیت هلال احمر، در قم اجرایی شده است، ادامه داد: «طرح حامیان سلامت» به پاس تقدیر از خانواده هایی است که با قبول مسئولیت، جوانان و عزیزانشان را که در حال اجرای طرح ملی غربالگری کرونا هستند یاری و همراهی می کنند.
مصباحی بیان کرد: در آغاز اجرای این طرح ابتکاری از خانواده اعضای جوان داوطلب حاضر در طرح ملی غربالگری پیشگیرانه از کرونا در قم، از طریق ارتباط غیرحضوری تقدیر شد.
وی افزود: همراهی همدلانه خانواده های جونان داوطلب هلال احمر که در این شرایط سخت با حمایت از فرزندان خود برای حضور در خط مقدم مقابله با کرونا حامیان سلامتی جامعه شده اند جای تقدیر و تشکر دارد.
معاون امور جوانان جمعیت هلال احمر قم ادامه داد: این طرح، در راستای تحقق یکی از اهداف متعالی جمعیت هلال احمر که تامین احترام انسان ها  است با همت مسئولان آغاز شده و ادامه خواهد داشت.
به گزارش ایرنا، جمعیت هلال احمر قم دارای ۲۲ هزار عضو فعال است ضمن اینکه بالغ بر ۱۰۶ خانه هلال در سطح استان وجود دارد که درآنها آموزش ها مختلف امدادی به مردم داده می شود.
بنابر اعلام وزارت بهداشت از ظهر دیروز تا امروز ۱۰ فروردین۱۳۹۹ و بر اساس معیارهای قطعی تشخیصی،۲۹۰۱ بیمار جدید مبتلا به کووید۱۹ در کشور شناسایی شدند و مجموع بیماران شناسایی‌شده براثر این بیماری به ۳۸۳۰۹ مورد رسید.
بر اساس این گزارش متاسفانه در طول ۲۴ ساعت گذشته، ۱۲۳ نفر از بیماران مبتلا به کووید۱۹ در کشور جان خود را از دست دادند و مجموع قربانیان این بیماری در کشور به ۲۶۴۰ تن رسید.
شهروندان قمی برای طرح هرگونه پرسش در مورد ویروس کرونا می‌توانند با شماره تلفن‌های ۳۶۶۲۰۰۲۳، ۳۶۶۲۰۹۹۹، ۳۶۷۰۶۰۳۰ و ۳۶۷۰۴۳۶۸ (با پیش‌شماره ۰۲۵) تماس بگیرند و یا برای کسب آخرین اخبار از دانشگاه علوم پزشکی قم به کانال آن به نشانی webdaqom@ در فضای مجازی و یا تارنمای آن به نشانی اینترنتی www.muq.ac.ir مراجعه کنند./
به گزارش خبرگزاری فارس از گرگان، شیب نزولی ویروس کرونا در استان گلستان خبر از عزم همگانی می‌دهد اتفاقی که در سایه همدلی مردم و مسوولان رقم خورد و گلستانی‌ها در تداوم احترام به مدافعان سلامت قرار است رسم باستانی «13 بدر» امسال را تبدیل به «کرونا بدر» کنند.
همدلی و همراهی نیروهای مردمی، جهادی، خیرین و هیئت‌های مذهبی با کادر درمانی و اداری برای پیشگیری و متوقف کردن شیوع ویروس کرونا در استان گلستان ادامه دارد این جهاد تا شکست کامل کووید-۱۹ تعطیل نمی‌شود؛ همکاری ۵ هزار نیروی بسیجی در اجرای طرح غربالگری بیماران کرونایی با گروه‌های بهداشتی گویای این حقیقت است که «بسیج مردمی» بهترین راه حل در برابر مشکلات است.
*کادر درمان لباس سفید به تن کرد تا لباس سیاه به تن نکنیم
این روزها کادر پزشکی و پرستاری لباس سفید بر تن کردند تا ما لباس سیاه به تن نکنیم، وعده شکست کرونا تا نیمه اردیبهشت ماه در استان گلستان با تداوم همدلی حاصل می‌شود و باور کنیم ‌به فضل الهی خداحافظی با پیک دوم کووید19 دست‌یافتنی است.
برای قطع زنجیره شیوع کرونا تمامی تفرجگاه‌های استان گلستان با بکارگیری 45 اکیپ جنگلبانی و انتظامی مسدود شده است و مسوولان قاطعانه برای اجرای این طرح ملی با هدف حفظ سلامت مردم مصمم هستند 80 تیم پلیس برای کنترل خودروها در مبادی ورودی و خروجی استان از هشتم الی 15 فروردین تمام قد ایستادند و اجازه ورود خودروهای غیربومی را به داخل شهر نمی‌دهند تا همه با هم در سایه احترام به قانون سالم و از خطرات ایمن باشیم.
* از دستچین جان انسان‌ها در کشورهای  پیشرفته تا تکثیر عشقی بی‌پایان در ایران
از ابتدای امسال تا نهم فروردین میزان تردد در محورهای مواصلاتی استان گلستان ۶۹ درصد کاهش پیدا کرد تا کاربران جاده‌ای هم تا حدودی سهم خود را در قدردانی از مدافعان سلامت ادا کنند.
و امروز 12 فروردین به عنوان یکی از بزرگترین اعیاد مذهبی و ملی را در شرایطی به تماشا نشستیم که سراسر کشورم لبریز از عشقی بی‌پایان است، در حالی که کشورهای به اصطلاح پیشرفته دنیا در برابر ویروس کرونا جان انسان‌ها را برای زنده ماندن دستچین می‌کنند اما در ایران برای نجات جان انسان‌های 120 ساله تفاوتی با نجات جان بیمار جوان و و نوجوان و کودک چندروزه وجود ندارد.
تمایز انقلاب اسلامی ایران با سایر انقلاب‌های دیگر جهان در تبعیت از مکتب توحیدی-الهی است؛ کسانی که با بنیانگذار انقلاب اسلامی عهد کردند تا نفس در سینه دارند پای آرمان‌های این انقلاب بمانند و حالا سربازان امام خامنه‌ای نه در جغرافیای ایران بلکه فراتر از نقشه‌های سرزمینی بر سر عهدشان مانده‌اند تا فریاد رعدآسای «آری به جمهوری اسلامی» که مهر تائید مردمسالاری دینی بود بار دیگر در جهان طنین‌انداز شود.
* تجلی اقیانوس معرفت این بار در حوزه کادر پزشکی و درمانی 
به راستی جاده دوازده فروردین آغازی برای رسیدن به خوبی‌هاست و امروز در جبهه سلامت استان گلستان صحنه‌های عشق و ایثار موج می‌زند، ایستادگی در برابر یک ویروس کشنده، مدافعان سلامت را چه جانانه برای سلامت مردم به خط کرده است.
عزیزانی که سلامت خود را سپر بلای هموطنان خود کرده‌اند تا اقیانوس معرفت این بار در حوزه کادر پزشکی و درمانی تجلی پیدا کند و عشق‌ورزی به مردم تا جایی پیش می‌رود که دکتر عبدالله عباسی نخستین شهید خدمت کادر پزشکی استان گلستان می‌شود تا ترسیم این بیت فراموش نشدنی باشد «ما گر ز سر بریده می‌ترسیدیم در محفل عاشقان نمی‌رقصیدیم» و «اگر چه این شهر هراسان شده از بیماری؛ من پرستارم و عمریست خطر کرده دلم».
* معامله جان کادر درمان برای سلامت مردم در سنگر خدمت
خطرپذیری برای شکست کرونا و معامله جان کادر درمان برای سلامت مردم در سنگر خدمت آنقدر بی‌ریا و بی‌ادعا در حال تکثیر است که رهبر معظم انقلاب اسلامی در چندین پیام جداگانه از فرشته‌های زمینی کشورمان قدردانی می‌کند، بهره‌گیری وزارت بهداشت از نیروهای بسیجی و مردمی در اجرای طرح غربالگری تا جایی پیش رفته که ان‌‌شاءالله به زودی از عارضه همه‌گیری رها شویم انقلاب اسلامی ایران بارها و در صحنه عمل ثابت کرده «خواستن، توانستن است».  
=============
به قلم زهره رجبی
=============
انتهای پیام/83001
یک دانشمند ایرانی از ساخت داروی درمان کرونا خبر داد و گفت در ساخت این دارو از سلول‌های بنیادی استفاده شده و در حال حاضر تحقیقات نهایی آن در حال انجام است.
مسعود سلیمانی، دانشمند ایرانی و استاد دانشگاه تربیت مدرس با اعلام این که موفق به ساخت داروی درمان کرونا شده است گفت در ساخت این دارو از سلول‌های بنیادی استفاده کرده‌ایم و بسیاری از پزشکان از نحوه عملکرد آن روی بیماران رضایت داشته‌اند.
این دانشمند ایرانی در ادامه بیان کرد ارزیابی این دارو روی بیمارانی که در فاز نخست ابتلا به ویروس کرونا قرار دارند در 3 مرحله نسبت به درمان کامل آنها مثبت بوده است. وی افزود این دارو در بازه زمانی سه تا شش روز طی 3 مرحله قادر است بیماران مبتلا به کروناویروس را درمان کند. هم‌اکنون تحقیقات نهایی و تکمیلی برای تایید قطعی این دارو در حال انجام است.
این در حالی است که کیانوش جهانپور، سخنگوی وزارت بهداشت در این رابطه اظهار کرد این در واقع یک روش درمانی با استفاده از سلول‌های مزنشیمال است و در خصوص آن تاکنون جواب نسبی گزارش شده و هنوز نهایی نشده است. به گفته جهانپور، این روش نوعی سلول‌درمانی است که نتایج تحقیقاتی آن باید در کمیته علمی و کمیته درمان ستاد ملی مقابله با کرونا ارزیابی شود و در صورت اثربخشی مطلوب می‌تواند در پروتکل درمان قرار بگیرد.
کارشناس حوزه و دانشگاه روز یکشنبه در گفت و گو با خبرنگار ایرنا با بیان اینکه در وهله کنونی که ویروس کرونا بیشتر سطوح محیط های زندگی را تهدید می کند، رفتن به سفر و یا مسافرت کردن و پرداختن به گشت و گذار در این شرایط به هیچ وجه صحیح نمی باشد، اظهارداشت: همانطور که مسافرت برای خود آدابی و رسومی دارد یکی از موارد آن داشتن هوشیاری و سلامتی جسم است که باید در اینگونه مواقع کاملا رعایت کرد.
حجت الاسلام بهمن نبیلی با استقبال از راه اندازی کمپین سفرت را کنسل نکن بلکه به تعویق بیانداز، از سوی ایرنا، گفت: طبق روایات و آیات مسافرت برای تهیه توشه آخرت،  تامین معاش و زندگی و  لذت مباح و تفریح غیرحرام برای انسان توصیه شده است و از سویی گاهی این افراد جامعه هستند که باید کارهایی را انجام دهند و از انجام برخی فعل ها دست بردارند که نه تنها برای خود بلکه دیگران دردسر ساز نشود.
وی افزود: اکنون که در ایام تعطیلات نوروز و عید قرار داریم، مردم طبق روال گذشته که به دیدن بزرگترها و یا اقوام جهت صله رحم و یا زیارت اماکن متبرکه و قبور می رفتند با توجه به شیوع بیماری کرونا، بهتر است این دید و بازدیدها را کنسل و ضمن ماندن در منزل، مسافرت و سرزدن به دیگران را حتما برای خود محفوظ نگهداشته و این آداب و رسوم را به بعد از رفع کامل بیماری موکول کنند.
نبیلی گفت: در حالی که این بیماری موجب شده افراد در خانه های خود متمرکز شوند و به جهت فراخوانده شدن به رعایت الزامات بهداشتی و عدم تماس با یکدیگر از هرگونه تردد و تجمع دوری کنند، در زمان رفع بحران، مسافرت به عنوان بهترین گزینه می تواند سرشار از روح افزایی و دگرگونی در وجود افراد و ارتباطات برقرار کردن با همنوعان و همشهریان باشد.
وی با بیان اینکه مسافرت فوایدی دارد و در این مسیر افراد ضمن تفریح،  تجارب جدیدی در این مسیر کسب می کنند و پخته تر می شوند، اظهارداشت: سفر وسیله شناخت خود و دیگران است. چون رنج و سختی مسافرت و حالت های فوق العاده، جوهره انسان را بروز می دهد و از طرفی خصلت های درونی، میزان تحمل و مقاومت و کاردانی و تجربه خود را هم در سفر می توان محک زد.
این کارشناس حوزه از مردم خواست ضمن رعایت کامل دستورات مجریان امر بهداشت و سلامت، با دادن صدقه و دعا کردن برای یکدیگر، امید به شکست دادن بیماری کرونا را در نزد یکدیگر افزایش داده و آینده بهتری برای خود و فرزندان و دیگر هموطنان رقم زد.
به گزارش خبرگزاری فارس از ایلام، کمتر افرادی در جامعه وجود دارند که به شغل غسالی روی می آورند، بیشتر خانواده‌ها تمایل دارند فرزندان آنان به عنوان مهندس و دکتر در بین اقوام شناخته شود و این امر مهم را افتخاری بزرگ برای خود و خانواده می‌دانند. اما در این بین افرادی هستند که با تحصیلات بالا شغل شریف غسال را انتخاب کرده و همواره  به حرفه‌ی خود افتخار می‌کنند.
غسال‌ها تنها شاغلانی هستند که بیشتر از دیگران به یاد مرگ هستند، زیرا مکان کار آنها «غسالخانه» آخرین ایستگاه توقف انسان است و این افراد می‌توانند تنها الگو رفتاری برای یادآوری این  موضوع که دنیا ارزشی ندارد مادام پایان زندگی را به انسانها یادآوری کنند.
شیوع کرونا و اهمیت شغل غسال‌ها
رهبر انقلاب طی روزهای گذشته با بیان اینکه باید حداقل واجب در مورد غسل، حنوط، کفن، نماز میت و دفن انجام گیرد؛ این امر مهم سبب شد غسال‌هایی برای انجام این وظیفه شرعی و دینی اعلام آمادگی کنند و این موضوع نیز در غسالخانه بهشت رضا شهر ایلام محقق شود.
داستان تنها سال شهر ایلام...
قدرت کیان، متولد ۱۳۶۳ فارغ التحصیل کارشناسی ارشد رشته ریاضی، متاهل صاحب یک فرزند، تنها غسالی است که این روزها در بحث گندزدایی تیمم، تکفین، حمل اجساد و... جانباختگان کرونا در غسالخانه شهر ایلام به صورت داوطلبانه مشغول به خدمت است، هر چند وی از سال ۸۹ در این مکان شاغل است اما خدمت در وضعیت کنونی، قدم گذاشتن در میدان مین است و وی تنها هدفش از ادامه این کار را، خدمت به خلق خدا عنوان می‌کند.ن 
هیچکس در این شهر شلوغ به فکر غسال نیست
کیان در این راستا و در گفت‌وگو با خبرنگار فارس در ایلام می‌گوید: شروع به کار تغسیل اموات مربوط به دوران نوجوانی بود، از همان اوایل علاقه‌مند خدمت به مردمم بودم و تا این لحظه ذره‌ای از علاقه‌مندی من به شغل و حرفه‌ام کم نشده است.
وی افزود: در طول این مدت تحت پوشش هیچ بیمه‌ای و حقوق ثابتی نبوده‌ام، چا که کسی در روزهای عادی به فکر مرگ و سال‌ها نیست، دستمزدم به صورت نفر شمار محاسبه می‌شود، یعنی به ازای تغسیل و تکفین هر میت مبلغ مشخصی از شهرداری دریافت می‌کنم.
تنها سال شهر ایلام، ادامه داد: با پیگری‌های مدیریت، کادر اداری آرامستان، شهردار،  اعضای شورای شهر ایلام قضیه واگذاری غسالخانه به شرکت مطرح و در حال اجراست که ضمن قدر دانی باید عرض کنم که این موضوع مشکلات من رفع نمی‌کند.
 تا دو روز گذشته بیمه شغلی نبودم
وی یادآور شد: ظاهرا قرار شده پوشش بخشنامه شهدای سلامت و بیمه برای غسال‌های مشغول به خدمت در  این وضعیت بحرانی اختصاص یابد، انشالله این امر مهم سبب عاقب بخیری من و سایر همکارانم شود.
کیلن اضافه کرد: برای غسل و کفن میت از ۷ هزار تومان دستمزد دریافت کرده و الان به ۶۰ هزار تومان افزایش یافته است. 
خانواده‌ام با شروع بحران کرونا، به تصمیم من احترام گذاشتند
این غسال ایلامی گفت: خانواده و همسرم از ابتدای شروع این بحران با ادامه کار من مخالف بودند ولی به تصمیم من احترام گذاشتند و بابت این موافقت از آنان تشکر و قدردانی می‌کنم. 
کیان عنوان کرد: در شرایط کنونی که اکثر مردم در راستای پیشگیری از مبتلا شده به این ویروس کشنده در خانه می‌مانند، مهمترین انگیزه من برای ادامه این شغل همدلی و همراهی با مردم بود و تا ریشه کنی این ویروس در کنار همشهری‌های عزیزم خواهم ماند.
